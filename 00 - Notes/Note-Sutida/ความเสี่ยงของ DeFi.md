---
version: "0.0.1"
cover_image:
published: true
contributors: ["Sutida"]
---
uplinks:: [[Web 3]]
tags:: #lang/th #type/concept

# ความเสี่ยงของ DeFi
- ธุรกรรมทางการเงินบางอย่างยังมีความเฉพาะตัวและซับซ้อน การลงทุนในเทคโนโลยีหรือเหรียญที่เกี่ยวข้องกับ DeFi ต้องผ่านการศึกษาหาข้อมูลอย่างลึกที่สุดเท่าที่จะทำได้ ไม่ต่างจากการลงทุนในเทคโนโลยีอื่นๆ ที่มีการเปลี่ยนแปลงตลอดเวลา
- ราคาของเหรียญที่เกี่ยวข้องกับ DeFi นั้นมีการปรับตัวขึ้นมาสูงมากในระยะเวลาไม่นาน ความผันผวนที่สูง หมายความว่าความเสี่ยงในการลงทุนจะสูงตามไปด้วย
- อาจมีกรณีที่เกิดช่องโหว่หรือการโดนเเฮ็กระบบในจังหวะที่มีเหตุขัดข้องในซอฟท์แวร์ของ [[Smart Contract]] หรือช่วงที่เกิดการเปลี่ยนแปลงโปรโตคอลการทำงานของระบบได้
- มีบางโครงการ DeFi ที่ปิดตัวและหลอกลวงทรัพย์สินของผู้ซื้อขายไป ซึ่งหากเป็นโครงการ DeFi ในต่างประเทศก็อาจไม่ได้อยู่ภายใต้การกำกับดูแลตามกฎหมายของไทย 
- DeFi ส่วนใหญ่ถูกสร้างบนแพลตฟอร์มของ Ethereum เมื่อ[[Blockchain]] ของ Ethereum มีการปรับปรุงหรือขยายขนาดระบบให้รองรับจำนวนผู้ใช้ที่มากยิ่งขึ้น ปัญหาที่อาจตามมาได้คือการตกค้างของรายการธุรกรรมต่าง ๆ เเละค่าธรรมเนียมที่อาจจะแพงในช่วงเวลานั้น ๆ อาจส่งผลให้เกิดความขัดข้องของระบบและปิดกั้นไม่ให้ผู้ใช้สามารถเข้าระบบเพื่อตรวจสอบสินทรัพย์ตัวเองได้ 

---
## See also
- [[ประโยชน์ของ DeFi]]
- [[DeFi กับการกำกับดูแลและข้อกฎหมายในประเทศไทย]]
## References
- ["Decentralized Finance (DeFi) ระบบการเงินดิจิทัลรูปแบบใหม่ของโลก,"2565.](https://zipmex.com/th/learn/decentralized-finance-defi-explained/)
- [Utah Taneerat,"DeFi คืออะไร และมีความเสี่ยงอย่างไรบ้าง?,"2565.](https://www.bitkub.com/blog/whatisdefi-f6dc6916c9a8)
- ["DeFi คืออะไร? ทำความรู้จักกับโลกการเงิน ที่ไม่ต้องพึ่งธนาคาร,"2564.](https://www.finnomena.com/bitcoinaddict/what-is-defi/)
