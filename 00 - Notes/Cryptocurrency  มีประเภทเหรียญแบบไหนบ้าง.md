---
version: "0.0.0"
published: true
---
uplinks:: [[Cryptocurrency]]
tags:: #type/note #lang/th #people/Sutida

# Cryptocurrency มีประเภทเหรียญแบบไหนบ้าง ?
ปัจจุบันมีเหรียญคริปโตฯ มากกว่า 9,600 เหรียญ แต่ละเหรียญก็มีฟังก์ชันการใช้งานที่แตกต่างกันไป แยกเป็นประเภทต่อไปนี้

**1. กลุ่มรักษามูลค่า (Store of Value)**
- เป็นเหรียญกลุ่มที่สามารถเพิ่มกำลังซื้อได้เมื่อเวลาผ่านไป และเป็นเหรียญที่มีอุปทานอย่างจำกัดดังเช่น เหรียญราชาแห่งโลกคริปโตฯ อย่าง **“Bitcoin”** หรือเหรียญอื่น ๆ เช่น Litecoin (LTC), Bitcoin Cash (BCH) เป็นต้น

**2. กลุ่มสัญญาอัจฉริยะ (Smart Contract)**
- เป็นเหรียญกลุ่มที่เป็นเครือข่ายบล็อกเชน ซึ่งสามารถใช้ **“สัญญาอัจฉิรยะ”** [[Smart Contract]] ได้ 
- โดย Smart Contract เป็นกระบวนการทางดิจิทัลที่กำหนดขั้นตอนการทำธุรกรรมแบบอัตโนมัติไว้ล่วงหน้าโดยไม่ต้องอาศัยตัวกลางซึ่งจะทำให้นักพัฒนาสามารถสร้างแพลตฟอร์ม DeFi รวมถึงแอปพลิเคชันแบบกระจายศูนย์ [[DApps]] บนเครือข่ายเหล่านี้ได้
- ตัวอย่างเหรียญในกลุ่ม Smart Contract เช่น เหรียญ Ethereum (ETH), Cardano (ADA), Solana (SOL) และ Kusama (KSM) เป็นต้น

**3. กลุ่ม Stablecoin**
- เหรียญคริปโตฯ กลุ่มนี้ถูกสร้างมาเพื่อทำให้มูลค่าของเหรียญมีเสถียรภาพมากขึ้นด้วยการอ้างอิงกับมูลค่าของสินทรัพย์บางอย่าง 
- ใช้สำหรับเป็นสะพานเชื่อมระหว่างสกุลเงิน Fiat และสกุลเงินดิจิทัลในเรื่องของความมีเสถียรภาพ ความโปร่งใส และค่าธรรมเนียมการทำธุรกรรมที่ต่ำ
- Stablecoin แบ่งออกได้เป็น 4 ประเภท ได้แก่ 
	- Fiat-Collateralized (อ้างอิงด้วยเงินเฟียต)
	-  Commodity-Collateralized (อ้างอิงด้วยสินค้าโภคภัณฑ์) 
	- Crypto-Collateralized (อ้างอิงด้วยคริปโตฯ) 
	-  Non-Collateralized (ไม่อ้างอิงด้วยอะไรเลย)
- ตัวอย่างเหรียญในกลุ่ม Stablecoin เช่น เหรียญ **“USDT”** และ **“USDC”** จัดเป็น Stablecoin ประเภท Fiat-Collateralized ที่อ้างอิงกับมูลค่าของสกุลเงิน Fiat อย่างดอลลาร์สหรัฐฯ (USD) ในอัตราส่วน 1 : 1

**4. กลุ่ม DeFi**
- “DeFi” ย่อมาจาก “Decentralized Finance” ซึ่งแปลว่า ระบบการเงินไร้ตัวกลาง 
- โปรโตคอลและแพลตฟอร์ม DeFi ส่วนใหญ่ถูกสร้างบน Ethereum Blockchain จึงถูกเรียกอีกชื่อว่า “โทเคน” [[Token vs Coin]] 
- โดยเหรียญ DeFi มักจะถูกตั้งชื่อตามเครือข่ายบล็อกเชนที่เป็นผู้ออกเหรียญนั้น สามารถใช้งานได้บนแพลตฟอร์มของผู้ออกเหรียญหรือแพลตฟอร์มที่เกี่ยวข้องเท่านั้น 
- มูลค่าของเหรียญจะมาจากความนิยมของแพลตฟอร์มผู้ออก รวมถึงความนิยมใน DeFi ด้วย
- ตัวอย่างเหรียญในกลุ่ม DeFi เช่น Maker (MKR), SushiSwap (SUSHI), Uniswap (UNI), Pancakeswap (CAKE) และ Aave (AAVE) เป็นต้น

**5. กลุ่มส่งต่อมูลค่า (Value Transfer)**
- เหรียญกลุ่มนี้เป็นเหรียญที่ถูกพัฒนาและออกแบบมาเพื่อส่งต่อมูลค่าผ่านอินเทอร์เน็ต 
- โดยเน้นไปที่ความสามารถในการทำธุรกรรมที่รวดเร็ว และมีค่าธรรมเนียมที่ค่อนข้างต่ำ 
- เช่น เหรียญ **“XRP”** (Ripple) ที่ออกแบบมาเพื่อเป็นสะพานเชื่อมต่อของสกุลเงิน Fiat ทำหน้าที่คล้ายระบบ SWIFT ในส่งเงินข้ามประเทศ
- นอกจากเหรียญ XRP แล้วยังมีเหรียญในกลุ่มส่งต่อมูลค่าอื่น ๆ อีกเช่น Stellar (XLM), OMG (OMG Network) และ Velo (VELO) เป็นต้น

**6. กลุ่ม GameFi**
- เหรียญกลุ่ม GameFi เป็นเหรียญที่ถูกสร้างขึ้นเพื่อใช้ในเกมหรือโลกเสมือนจริง (Metaverse) โดยเฉพาะ 
- ปัจจุบันกระแส GameFi มาแรงมาก เพราะนอกจากจะทำให้เราสนุกไปกับเกมได้แล้ว เรายังสามารถสร้างรายได้จากเกมได้ด้วย 
- โดยรางวัลที่จะได้รับจากการเล่นเกมจะอยู่ในรูปของเหรียญในกลุ่ม GameFi ที่เป็นเหรียญหลักในระบบนิเวศของเกมนั้น ๆ
-  เราสามารถใช้เหรียญ GameFi ที่ได้มาในการซื้อไอเทมต่าง ๆ ในเกม หรือจะขายบนกระดาน Exchange ก็ได้เช่นกัน
- ตัวอย่างเหรียญในกลุ่ม GameFi เช่น Decentraland (MANA), The Sandbox (SAND), Axie Infinity (AXS) และ My Neighbor Alice (ALICE) เป็นต้น

**7. กลุ่มเหรียญมีม (Meme Coins)**
- เหรียญกลุ่ม **“เหรียญมีม”** เป็นเหรียญที่ถูกสร้างขึ้นเพื่อความสนุกโดยเฉพาะ 
- โดยมีแรงบันดาลใจมาจากมีม (Meme) ที่เป็นกระแสร้อนแรงบนโลกออนไลน์ -
- เหรียญมีมที่ได้รับความนิยมและถูกกล่าวขานว่าเป็น **“ราชาแห่งเหรียญมีม”** คงจะหนีไม่พ้นเหรียญ **“Dogecoin”** (DOGE) 
-  ราคาของเหรียญในกลุ่มมีมค่อนข้างผันผวน จึงเป็นกลุ่มเหรียญคริปโตฯ ที่เหมาะกับสายเทรดเดอร์ เน้นทำกำไรระยะสั้น
- นอกจาก Dogecoin แล้วก็ยังมีเหรียญมีมอื่น ๆ ที่น่าสนใจอีก เช่น Shiba Inu (SHIB), Dogelon Mars (ELON), Dogs of Elon (DOE) และ Samoyedcoin (SAMO) เป็นต้น

## References
- [คริปโตเคอร์เรนซี (Cryptocurrency) คืออะไร?]https://www.finnomena.com/planet46/what-is-cryptocurrency/#h-9
- [คริปโตเคอร์เรนซี (Cryptocurrency)](https://zipmex.com/th/learn/what-is-cryptocurrency/)

## See Also
