---
version: "0.0.0"
published: true
---
uplinks:: [[Token vs Coin]]
tags:: #type/note #lang/th #people/Sutida

# TOKEMONIC คืออะไร
- Tokemonic เกิดจากการร่วมกันของ Token + Economic ซึ่ง
  **Token**  : คำที่ไว้เรียกสินทรัพย์ดิจิทัล หรือ เหรียญต่างๆ บนโลกคริปโต
  **Economic** :  วิชาเศรษฐศาสตร์ซึ่งศึกษาถึงเรื่องการจัดสรรทรัพยากร อธิบายปัญหาที่เกี่ยวข้องกับความขาดแคลนและมีการ”กำหนดมูลค่า” ของสินค้าและบริการต่างๆขึ้นมา โดยอาศัยจุดสมดุลของตลาด ระหว่างความต้องการซื้อ (Demand) และความต้องการขาย (Supply) มากำหนดราคานั่นเอง
- ดังนั้นคำว่า Tokenomic จึงหมายความถึง *การแสวงหาคำตอบของมูลค่าหรือราคาของ Token ต่างๆ ว่าควรจะมีราคาหรือมูลค่าเท่าไหร่ตามหลักวิชาเศรษฐศาสตร์*
- การเคลื่อนไหวของราคาเหรียญคริปโตซึ่งนับเป็นสินค้าอย่างหนึ่ง ซึ่งเกิดจากความต้องการซื้อและความต้องการขายของผู้คนในตลาดซึ่งหากนักลงทุนสามารถประเมินหรือวิเคราะห์ความต้องการซื้อแล ความต้องการขายในแต่ละช่วงเวลาได้ก็จะสามารถเข้าใจถึงปัจจัยที่ผลักดันราคาว่ากำลังอยู่ในระดับที่ถูกหรือแพงได้นั่นเอง
 **Supply ของเหรียญคริปโต**
 - เนื่องจากเหรียญคริปโตต่างๆถูกสร้างขึ้นมาและมีการกำหนด Supply ไว้แล้วใน [[White paper]] โดยผู้ออกเหรียญนั้นๆ 
 - ดังนั้นในแง่ของการวิเคราะห์ Supply ในตลาดคริปโตก็จะแตกต่างกันกับสินค้าชนิดอื่นๆ โดยมีตัวอย่างที่เห็นได้ชัดดังนี้
1. **Supply เเบบจำกัด **
	- มีเหรียญจำนวนจำกัด คือ ผู้ออกเหรียญกำหนดจำนวนเหรียญที่จะออกมาหมุนเวียนทั้งหมดไว้ในที่ค่าหนึ่ง 
	- เหรียญอาจจะออกมาทั้งหมดในวันแรก หรือ ทยอยปล่อยออกมาในตลาดผ่านกลไกต่างๆ ก็ได้ 
	- จำนวน Supply ของเหรียญและความเร็วหรือช้าในการปล่อยเหรียญออกมาก็จะสะท้อนถึงความเฟ้อของปริมาณเหรียญในระบบซึ่งจะส่งผลกระทบต่อราคาของเหรียญนั้นๆ
2. **Supply แบบไม่จำกัด**
	-  มีเหรียญไม่จำกัด ซึ่งการมีจำนวนเหรียญออกมาไม่จำกัดนั้นย่อมสะท้อนถึงความเฟ้อของปริมาณเหรียญ 
	- ความท้าทายของเหรียญที่จะมีปริมาณออกมาอย่างไม่จำกัดจึงอยู่ที่ความสามารถในการรักษาสมดุลของความต้องการเหรียญให้สอดคล้องกันกับปริมาณเหรียญที่จะออกมาเรื่อยๆเช่นกัน

**ปัจจัยที่กำหนด Demand ของเหรียญคริปโต**
การที่นักลงทุนจะมีความต้องการซื้อสินค้าเช่นเหรียญคริปโตเพื่อลงทุนนั้นก็มีสาเหตุที่พอจะบอกได้ตามหลักวิชาเศรษฐศาสตร์เช่นกัน
1. **ราคาของเหรียญและรสนิยมของผู้บริโภค** 
	- ราคาเป็นไปตามกฎของอุปสงค์ ที่กล่าวไว้ว่า ผู้บริโภคจะมีความต้องการซื้อสินค้าและบริการในราคาต่ำ(ราคาถูก)ในปริมาณมากกว่าซื้อสินค้าในราคาสูง(ราคาแพง) 
	- สะท้อนความคิดของผู้ลงทุนแต่ละประเภทในตลาด หากนักลงทุนส่วนมากคิดว่าเหรียญมีราคาสูงก็จะทำการขายทิ้งหรือซื้อกลับคืนเมื่อราคาถูก
	- รสนิยมของผู้บริโภค เช่น เหรียญประเภทที่มีความนิยมชื่นชอบกันเป็น Community คือเหรียญ Meme อย่าง DogeCoin
2. **การโฆษณาและเทคนิคการตลาด**
	 - ในวงการคริปโตอาจจะเรียกสิ่งนี้ว่า”กาว” เกิดจากเจ้าของเองหรือนักลงทุนคนอื่นๆ ที่ออกมาให้ความเห็นหรือให้ข้อมูลเพื่อดึงดูดให้นักลงทุนรายอื่น ๆ อยากเข้ามาซื้อ
3. **ราคาเหรียญอื่นๆที่ต้องใช้ร่วมกันหรือแทนกันได้** 
	- นักลงทุนก็จะมีการเปรียบเทียบมูลค่าของเหรียญที่คล้ายกันและวิเคราะห์ว่า ราคาของเหรียญที่คล้ายกันนั้นตัวหนึ่งถูกหรือแพงกว่ากันหรือไม่
4. **การคาดคะเนการขึ้นลงของราคา**
	- นักลงทุนแต่ละประเภทก็จะมีทฤษฎีหรือวิธีคิดต่างกันไป เช่น ใช้ Technical analysis วิเคราะห์จากกราฟ หรือ บางคนก็อาจจะแค่ดูว่ามีวาฬโอนเหรียญปริมาณมากเข้ามาในตลาดเพื่อขายหรือไม่
---
โดยสรุปแล้วการเข้าใจในกลไกของเศรษฐศาสตร์(Tokenomics)ซึ่งเป็นตัวผลักดันให้เกิดความเคลื่อนไหวของราคาตลาดรวมทั้งสาเหตุที่ทำให้เกิดอุปสงค์และอุปทานของนักลงทุนประเภทต่าง ๆ  จะช่วยเป็นแนวทางในการทำความเข้าใจว่าสินทรัพย์จะมีมูลค่าเท่าใดในอนาคตรวมทั้งช่วยให้เราสามารถรับมือกับความเสี่ยงและความผันผวนของตลาดได้ดียิ่งขึ้น

---
## References
- [TOKEMONIC คืออะไร?](https://csisociety.com/tokemonic/)
- [what-is-tokenomics?](https://coinmarketcap.com/alexandria/article/what-is-tokenomics?fbclid=IwAR0T9kPgOMCssTn4zlWVx_yu0HpY56OlJ9uvCqdR51EpbD66q6W5iK9kAX8)
## See Also


