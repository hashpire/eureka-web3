---
version: "0.0.0"
---
# Digital Garden คืออะไร?
FYI : artwork จะแก้ไขเป็นขนาด landscape (แนวนอน) และเพิ่มเนื้อหาที่สื่อถึง characteristic ของ blog post ที่เป็น timeline base และเทียบกับ Digital garden ที่เน้นเนื้อหาเชื่อมโยงกัน

![[Attachments/DigitalGarden.png | 500]]

การเขียนเพื่อแบ่งปันข้อมูลในพื้นที่สาธารณะมักถูกสร้างขึ้นในรูปแบบของ โพสต์ หรือ บล็อก ที่เน้นการอธิบายข้อมูลเป็นบทความยาว ๆ และใช้เวลาในการสร้างค่อนข้างนาน แต่ในขณะเดียวกัน เนื้อหาเหล่านี้ก็มักจะเก่าทันทีเมื่อมีการเผยแพร่ลงสื่อต่าง ๆ เนื่องจากบทความถูกยึดติดกับวันที่และเวลาในการสร้าง ทำให้การแสดงเนื้อหาทั้งหมดนั้นยากต่อการเข้าถึง

การเขียนโน๊ตแบบ Digital Garden มีความแตกต่างจากการเขียนในรูปแบบของ โพสต์ หรือ บล็อก โดยสิ้นเชิง

Digital Garden หรือ สวนดิจิทัล คือฐานความรู้ในรูปแบบของโน๊ตที่สร้างความสัมพันธ์ระหว่างกันโดยเน้นการเชื่อมโยงกันที่เนื้อหา ไม่เน้นวันที่และเวลาในการเผยแพร่ สวนดิจิทัลมีลักษะเป็นกราฟ หรือ Knowledge Graph โน๊ตต่าง ๆ สามารถลิงก์กันเพื่อนำไปใช้ประโยชน์และต่อยอดความคิดได้อย่างไม่สิ้นสุด

สวนดิจิทัลคือพื้นที่ safe zone ในการคิดและสร้างโน๊ต ลักษณะของสวนคือความสมดุลระหว่างการเป็นสมุดจดบันทึกที่เป็นศูนย์รวมของไอเดียและบล็อกในการแบ่งปันความคิดให้กับผู้คนในพื้นที่สาธารณะ คนเขียนโน๊ตเปรียบเหมือน คนสวน (Gardener) ที่คอยดูแล ต้นไม้ (Notes) ให้โตขึ้นเรื่อยๆ มีการรดน้ำเพื่อบำรุงรักษาให้สวนมีความสมบูรณ์ หากไม่ดูแลต้นไม้ สวนก็จะรก ต้นไม้ไม่เติบโต และโน๊ตเหล่านั้นอาจไม่สามารถนำไปใช้ประโยชน์ได้

สวนดิจิทัลเป็นเหมือนตัวช่วยในการสร้างระบบการจัดการความรู้ โดยที่เราสามารถสร้างโน๊ตจากข้อมูลต่าง ๆ ที่พบเจอในแต่ละวัน หัวใจสำคัญของการเขียนโน๊ตแบบสวนดิจิทัลคือ ความคิดที่ไม่สมบูรณ์ เราสามารถเริ่มคิดและเขียนโน๊ตจากไอเดียเล็ก ๆ และเมื่อมีโอกาสก็สามารถประกอบโน๊ตแต่ละอันเข้าด้วยกันจนกลายเป็นโน๊ตที่ให้คุณค่าและเปิดมุมมองใหม่ ๆ ให้กับเราและผู้คนที่มาชมสวนดิจิทัลของเรา

ทำความรู้จักกับ Web3 Digital Garden
[https://hashpire.io/](https://l.facebook.com/l.php?u=https%3A%2F%2Fhashpire.io%2F%3Ffbclid%3DIwAR2M0PMyO2ejqMKDaYcAQpgqPrlCAGjb_CYc2w9h6WMITr4U5DUeDpJDSRk&h=AT33J-54H53uZuXKvVEcLSm4N1ZtIHw6EwHthRnnGNXa3HDI3F_Rc9WglWp0KRwWlVeDshkp5ssJEn-Mi-6QB96Ms_dpSXre0__8wcLhtIdsoOvRuESnBJlnIlRJOP6XPf1rdh1usQ&__tn__=-UK-R&c[0]=AT1-YJUc8JY9yt8ov3c-XBfHqhF2ZbZxANNxIPYniKxDlRP3K7c2ST0bJPfNBnesYBzsw-cidZHI5uwgJTSLCIa6EUQZLjpdhWuPtH5mpIcmNOZCNPqSnHw-W_gW-0dE-x_BKzlDKNncEInSwwjZundD6bngf2gG22q23XMntpS39tmZ7A3NBwqqd3GAXYx_GDqi)

#type/article