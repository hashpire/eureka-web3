---
version: "0.0.0"
published: true
---
uplinks:: [[Cryptocurrency]]
tags:: #type/note #lang/th #people/Sutida

# Token vs Coin
[[Cryptocurrency]] ที่ทุกคนรู้จักแต่ละสกุลนั้น มีการแบ่งประเภทโดยใช้คำว่า *เหรียญ (Coin)* กับ *โทเคน (Token)* ซึ่งมีความแตกต่างกัน

# เหรียญ (Coin) 
- เหรียญ (Coin) คือ สกุลเงินดิจิทัลที่ถูกสร้างขึ้นมาโดยมี*เครือข่ายบล็อกเชนของตนเอง*
-  มีบทบาทเปรียบเสมือนเงินที่ใช้ในการแลกเปลี่ยนสินค้าเเละบริการอื่น ๆ แต่อยู่ในรูปแบบดิจิทัล 
- เหรียญแต่ละเหรียญจะแตกต่างกันในแง่ของขนาดเครือข่าย ปริมาณเหรียญ ประสิทธิภาพการทำงาน และระบบฉันทามติ (Consensus Algorithm) เป็นต้น
- ราคาของเหรียญจะผันผวนตามความต้องการและปริมาณเหรียญในตลาด
- เหรียญบางเหรียญ ยังสามารถนำมาจ่ายเป็นค่าธรรมเนียมเครือข่าย (Gas fee) ที่ผู้ใช้ต้องจ่ายเพื่อใช้งานฟังก์ชันต่าง ๆ ของเครือข่ายบล็อกเชน อาทิ จ่าย Ether (ETH) เพื่อสร้าง [[Smart Contract]] บนเครือข่าย [[Ethereum]]
- ตัวอย่างเช่น Bitcoin (BTC), Ethereum (ETH), และ Dogecoin (DOGE) เป็นต้น

# โทเคน (Token) 
- โทเคน (Token) เป็นสกุลเงินดิจิทัลที่สร้างขึ้นมาบนเครือข่ายบล็อกเชนอื่น ๆ *ไม่มีเครือข่ายเป็นของตัวเอง*  มีฟังก์ชันการใช้งานที่แตกต่างกันออกไป
-  Token มักจะถูกเรียกพวกเหรียญเล็กๆโดยมีลักษณะที่แตกต่างกันอยู่ 2 ลักษณะ  ได้แก่
	1. เหรียญประเภทหนึ่งที่ถูกสร้างขึ้นมาเพื่อคุณสมบัติที่เฉพาะเจาะจง เช่น ใช้เป็นแต้มหรือคะแนนสำหรับใช้บริการ, จ่ายค่า Gas Fee, เป็นเสมือนดอกเบี้ยอย่างหนึ่งที่ได้รับหากถือ “coins” บางประเภทไว้ตามเงื่อนไข เป็นต้น
	2. เป็นโปรเจคที่ไม่ได้มีการพัฒนาบล็อคเชนเป็นของตัวเองโดยตรง แต่เป็นการ “พัฒนาขึ้นมาจากบล็อคเชนของเหรียญอื่นๆ "
- Token ถูกสร้างขึ้นมาโดยการเขียน สัญญาอัจฉริยะ (Smart Contract) เพื่อสร้าง [[DApps]] หรือ [[Decentralized Finance (DeFi)]] ซึ่งผู้สร้างสามารถเลือกเครือข่ายบล็อกเชนในการสร้างได้ด้วยตนเอง เช่น  Ethereum หรือ Binance Smart Chain เป็นต้น
- ตัวอย่างโทเคน เช่น Tether (USDT), Yearn Finance (YFI),และ Uniswap (UNI) เป็นต้น
- นอกจากนี้ Token ยังถูกย่อยได้เป็น 2 ประเภท คือ  1. [[Utility Token]] และ 2. [[Security Token]]

## References
- [Coin v.s. Token](https://www.bitkub.com/blog/coin-token-70040ac557d5)
- [Token กับ Coin ](https://www.marketingoops.com/exclusive/insider-exclusive/token-coin-bitcoin/)
- [โทเค็นคืออะไร](https://www.coinbase.com/th/learn/crypto-basics/what-is-a-token)

## See Also
- [[Utility Token]]
- [[Security Token]]





