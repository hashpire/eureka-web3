---
version: "0.0.0"
---
uplinks::[Genesis](./Genesis.md)
tags:: #type/article #lang/th #people/parinyar

ภาษา คือสิ่งที่ใช้แสดงออกแทนความคิด เป็นหัวใจหลักของการสื่อสาร ใช้เพื่อให้คู่สนทนาเข้าใจในสิ่งที่ตนเองต้องการจะสื่อสาร ดังนั้นผู้ส่งสารและผู้รับสารจำเป็นต้องสื่อสารในภาษาที่ทั้งสองเข้าใจ การสื่อสารถึงจะมีประสิทธิมากที่สุด ปัจจุบันมีหลากหลายภาษา แต่ละภาษาใช้ในกลุ่มคนที่ต่างกันตามประเทศที่ตนเองอาศัย เช่น คนไทยใช้ภาษาไทย และคนจีนก็ใช้ภาษาจีน และถ้าเมื่อคนไทยต้องสื่อสารกับคนจีน จำเป็นต้องใช้ภาษาที่ทั้งสองฝั่งเข้าใจ มนุษย์เลยยกให้ภาษาอังกฤษ เป็นภาษาสากลของโลก แต่ภาษาไม่ได้ถูกใช้แค่กับมนุษย์ ยังมีภาษาสำหรับคอมพิวเตอร์ที่ใช้ในการสื่อสารกันอีกด้วย โดยภาษาที่คอมพิวเตอร์ใช้สื่อสารกันจะมีหลากหลายภาษา แต่ภาษาที่คุ้นหูหรือได้ยินบ่อยๆ จะมี TCP/IP และ UDP โดยส่วนใหญ่แล้วจะนิยมใช้ TCP/IP มากกว่า UDP

TCP/IP คือ มาตรฐานภาษาที่คอมพิวเตอร์นิยมใช้ในการติดต่อสื่อสารระหว่างกัน โดยคอมพิวเตอร์สื่อสารกันโดยใช้ IP Address เป็นตัวกำหนดจุดหมายปลายทางของข้อมูลที่ต้องการส่ง

IP Address ทำหน้าที่ระบุความมีตัวตนของคอมพิวเตอร์แต่ละเครื่องในระบบเครือข่าย เปรียบเสมือนบ้านเลขที่ ที่ใช้ในการรับพัสดุจากไปรษณีย์ แต่ในระบบเครือข่ายแล้ว จะใช้ในการรับส่งข้อมูลจากเครื่องคอมพิวเตอร์เครื่องอื่นๆ ภายในเครือข่าย โดย IP Address จะมี 2 มาตราฐาน ได้แก่ IPv4 และ IPv6 โดยเหตุผลที่ IP Address มี 2 มาตรฐาน เนื่องจากปัจจุบัน มีคอมพิวเตอร์ในเครือข่ายอินเทอร์เน็ตจำนวนมาก ทำให้จำนวน IP Address มาตรฐาน IPv4 ไม่เพียงพอต่อการใช้งาน จึงได้พัฒนา IPv6  เพื่อรองรับคอมพิวเตอร์เครื่องใหม่ที่จะเข้าสู่เครือข่ายอินเทอร์เน็ตในอนาคต

## References

## See Also
