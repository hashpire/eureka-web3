---
version: "0.0.0"
---
uplinks:: [[Genesis|Genesis]] [[Blockchain|Blockchain]]
tags:: #type/note #lang/th #people/parinyar 
# Crypto Glossary
- **Accumulation** คือการเพิ่มจำนวนของสินทรัพย์บางอย่าง สำหรับในตลาดการเงิน มักจะหมายถึงขนาดสินทรัพย์ที่เพิ่มขึ้นจากการทำธุรกรรมหลาย ๆ รายการ
- **Airdrop** คือคำที่ใช้เรียกเมื่อมีการแจกคริปโตเคอร์เรนซีหรือโทเคนไปแบบฟรี ๆ สำหรับผู้เข้าร่วมกิจกรรมตามเงื่อนไขที่กำหนด 
- **All time high** คือราคาสินทรัพย์พุ่งขึ้นทำจุดสูงสุดใหม่ ทำลายสถิติราคาสูงสุดเดิมที่สินทรัพย์นั้นเคยมีมา
- **Altcoin** สินทรัพย์ดิจิทัลที่เป็นแรงบันดาลใจให้ผู้คนจำนวนมากในการสร้างสินทรัพย์ดิจิทัลของตนเองและกลายเป็นเหรียญทางเลือก
- **Arbitrage** คือกลยุทธ์การซื้อและขายสินทรัพย์เดียวกันในราคาและตลาดที่ต่างกัน ซึ่งการทำกำไรที่ง่ายที่สุดคือการซื้อสินทรัพย์ในตลาดที่ราคาต่ำกว่าและขายสินทรัพย์ไปพร้อมกันในตลาดที่ราคาของสินทรัพย์สูงกว่า
- **Bear market** หรือตลาดหมี คือพฤติกรรมของตลาดที่บ่งบอกถึงสภาวะตลาดขาลง
- **Benchmark** คือเกณฑ์มาตรฐานหรือคำที่ใช้อธิบายบางสิ่งที่ทำหน้าที่เป็นจุดอ้างอิง ซึ่งส่วนใหญ่หมายถึงตัวเลข
- **Blockchain** คือระบบการจัดเก็บข้อมูลทำงานแบบไม่มีตัวกลางผ่านเครือข่ายคอมพิวเตอร์ 
- Bull Market ตลาดกระทิง คือคำที่ใช้อธิบายพฤติกรรมของราคาที่บ่งบอกถึงสภาวะตลาดขาขึ้น หรือคาดการณ์ว่าจะเป็นขาขึ้น ซึ่งมักใช้กันในวงการการเงิน
- **Candlestick** คือกราฟแสดงพฤติกรรมการเคลื่อนไหวของราคา โดยแสดงข้อมูลราคาเปิด ราคาปิด ราคาสูงสุด ราคาต่ำสุด ตามแต่ละช่วงเวลานั้น ๆ มักใช้ในการวิเคราะห์ด้วยปัจจัยทางเทคนิค
- **Centralized** คือระบบรวมศูนย์ซึ่งเป็นระบบที่มีตัวกลางและตัวกลางมีอำนาจในการตัดสินใจ รวมถึงรักษาระบบการทำงานทั้งหมด
- **Cold Wallet** คือที่จัดเก็บรหัสผ่าน ข้อมูลกระเป๋าเงิน เรียกได้ว่าเป็นกระเป๋าเก็บคริปโตเคอร์เรนซีที่ไม่ได้เชื่อมต่อกับอินเทอร์เน็ต ผู้ใช้จะต้องดูแลรักษา Private Key หรือรหัสการใช้งานด้วยตัวเอง 
- **Custody** คือการเก็บรักษาสินทรัพย์ ซึ่งสถาบันทางการเงินจะทำหน้าที่เก็บรักษาสินทรัพย์ของลูกค้า เพื่อป้องกันการโดยขโมยหรือสูญหาย
- **DCA (dollar-cost averaging)** คือการลงทุนแบบถัวเฉลี่ยต้นทุน พูดให้เข้าใจง่ายขึ้นก็คือการแบ่งเงินซื้อสินทรัพย์เป็นงวดๆ งวดละเท่าๆกัน โดยไม่คำนึงถึงราคาตลาดในขณะนั้น แต่ก็ต้องมีหลักการในการเลือกซื้อสินทรัพย์ที่มีอัตราการเจริญเติบโตมั่นคงและต่อเนื่องสามารถจ่ายปันผลให้เราได้อย่างสม่ำเสมอในระยะยาว ด้วยวิธีนี้จึงทำให้เราได้ราคาต้นทุนของสินทรัพย์นั้นๆในภาพรวมเฉลี่ยเท่าๆกัน
- **Decentralized** แปลตรงตัวได้ว่า กระจายอำนาจ ซึ่งเมื่อใช้ในวงการคริปโตเคอร์เรนซีแล้ว จะหมายถึงระบบที่ตัดตัวกลางออกของบล็อกเชน มีลักษณะกระจายอำนาจ ไม่ขึ้นอยู่กับหน่วยงานใดหน่วยงานหนึ่ง
- **Decentralized Finance (Defi)** เป็นระบบที่ช่วยให้ทุกคนสามารถใช้ผลิตภัณฑ์ทางการเงินบนเครือข่ายบล็อกเชนสาธารณะแบบกระจายอำนาจ ระบบนี้ไม่จำเป็นต้องใช้ธนาคารหรือบริษัทหลักทรัพย์อีกต่อไป ดังนั้นจึงทำให้การซื้อขายสกุลเงินดิจิทัลปราศจากตัวกลาง
- **Decentralized applications (Dapps)** แอปพลิเคชันที่ทำงานแบบ Peer-to-Peerโดยไม่ผ่านตัวกลางเหมือนแอปทั่ว ๆ ไปแต่ดำเนินการด้วย Smart contract บนระบบบล็อคเชนแทน
- **Diamond Hand** คือการที่นักลงทุนถือครองสินทรัพย์ดิจิทัลเพื่อการลงทุน แม้ว่าสินทรัพย์ดิจิทัลชนิดนั้นจะมีความผันผวน และความเสี่ยงสูงก็ตาม
- **ERC-20** คือโปรโตคอลที่เป็นมาตรฐานทั่วไปสำหรับการสร้างโทเคนบน Ethereum blockchain โดย “ERC” ย่อมาจาก “Ethereum Request for Comments” ซึ่งมาตรฐาน ERC20 ถูกนำมาใช้ตั้งแต่ปี 2015 โดยคริปโตที่รองรับ ERC-20 ได้แก่ ETH, USDT, USDC, LINK, OMG, SXP, MKR, ENJ, YFI, Xbullion, C8P รวมถึง ZMT ด้วย
- **ETF (Exchange Traded Fund)**  คือกองทุนรวมดัชนีที่จดทะเบียนซื้อขายในตลาดหลักทรัพย์ มีนโยบายเพื่อสร้างผลตอบแทนให้ใกล้เคียงกับการเคลื่อนไหวของดัชนี หรือราคาของสินทรัพย์ที่กองทุนใช้อ้างอิง สามารถทำการซื้อขาย ETF ผ่านบริษัทหลักทรัพย์ได้เช่นเดียวกับหุ้นทั่วไป และซื้อขายได้ตลอดทั้งวัน นอกจากนี้ยังสามารถซื้อขายได้แบบทันทีอีกด้วย ตัวอย่างที่รู้จักกันดีคือ SPDR S&P 500 ETF (SPY) ซึ่งติดตามดัชนี S&P 500
- **Ether หรือ ETH** คือสกุลเงินในแพลตฟอร์มของ Ethereum โดยถูกใช้เป็นตัวขับเคลื่อนการทำงานของเครือข่าย Ethereum 
- **Exchange** คือในวงการคริปโตเคอร์เรนซีจะหมายถึงแพลตฟอร์มหรือเว็บไซต์ที่มีคู่แลกเปลี่ยนทั้งระหว่าง เงิน Fiat หรือเงินที่ออกโดยรัฐบาล และเงินดิจิทัลต่าง ๆ ไม่ว่าจะเป็น Bitcoin, Lifecoin หรือ Ethereum นั่นเอง เพื่ออำนวยความสะดวกในการซื้อและขายสินทรัพย์ดิจิทัลเหล่านี้
- **FOMO หรือ Fear Of Missing Out** คือความกลัวที่จะพลาดโอกาสอะไรหลาย ๆ อย่าง เช่น ความกลัวที่จะพลาดข่าว กระแส รวมถึงเทรนด์ต่าง ๆ ที่คนอื่นรู้แต่เรากลับไม่รู้ หากพูดถึงในโลกของคริปโตเคอเรนซี FOMO คือการที่ผู้ลงทุนกลัวที่จะตกรถหรือลงทุนไม่ทันนั่นเอง
- **FUD** คือคำศัพท์ในวงการการลงทุน โดยเป็นคำที่ย่อมาจากคำว่า Fear Uncertainty และ Doubt ที่มีการใช้กันอย่างแพร่หลายในโลกการลงทุนรวมไปถึงวงการคริปโตเคอร์เรนซี
- **Yield Farming** คือการนำเอาคริปโตเคอร์เรนซีไปใส่ใน Liquidity Pool (LP) ของ Defi Platform เพื่อให้มีสภาพคล่องเกิดขึ้นและช่วยให้ลูกค้าสามารถจับคู่ Order ได้รวดเร็วยิ่งขึ้น
- **Fiat** คือ สกุลเงิน  (Fiat Currency)  หรือตัวกลางในการแลกเปลี่ยนที่ถูกกำหนดขึ้นให้เป็นเงินที่สามารถใช้ได้ตามข้อกำหนดของกฎหมายและรัฐบาล เช่น เงินไทยบาท (THB)
- **Fork** คือ การที่คุณต้องการเปลี่ยนโปรโตคอลของบล็อกเชนหรือชุดกฎพื้นฐาน และสร้างสายของบล็อกเชนทางเลือกขึ้น ใหม่โดยจะยังคงใช้ข้อมูลทั้งหมดที่บันทึกไว้ร่วมกับบล็อกเชนเดิม แต่จะเปลี่ยนไปสู่ทิศทางใหม่
- **Gas** คือ ค่าธรรมเนียมของทุก ๆ ธุรกรรมที่ทำงานอยู่บนเครือข่าย Ethereum เช่น การโอนเหรียญ Ether การโอนเข้าหรือออกจาก DeFi รวมถึงการลงทุนทำ Yield Farming 
- **Gas Limit** ในวงการคริปโตเคอร์เรนซี คือ จำนวนของ Gas ที่สามารถจ่ายได้ในการทำธุรกรรมใน 1 บล็อก
- **Gas Price** คือ ราคาของ Gas ต่อหน่วยที่ผู้ใช้ยอมจ่ายให้กับนักขุดในการประมวลผลธุรกรรม มีหน่วยเป็น gwei (Giga wei)
- **Governance Token** คือ โทเคนที่สร้างขึ้นโดยนักพัฒนาที่อนุญาตให้ผู้ถือมีสิทธิ์ในการพัฒนาโปรโตคอล
- **Halving** คือ การลดผลตอบแทนจากการขุดลงครึ่งหนึ่ง อย่างเช่น Bitcoin Halving เป็นการลดจำนวนบิทคอยน์จากการขุดที่จะออกมาสู่ตลาดโดยปริมาณจะลดลงครึ่งหนึ่งในทุก ๆ 4 ปี
- **Hard Fork** คือ การที่ระบบล็อกเชนสร้างระบบใหม่ขึ้นมา ซึ่งเป็นการเเยกเครือข่ายออกจากระบบเดิมโดยแก้ไขชุดคำสั่งให้มีความเเตกต่างไปจากเดิม เพื่อพัฒนาเครือข่ายให้ดีมากยิ่งขึ้น
- **Hash หรือ Hash function** คือกลไกในการแปลงข้อมูล โดยการนำเอาข้อมูลต่าง ๆ มาทำการเข้ารหัสและผ่านกระบวนการทางคณิตศาสตร์ซึ่งเรียกว่า Hash เพื่อให้เกิดข้อมูลที่มีลักษณะเฉพาะ ซึ่งในที่นี้เรียกว่า ค่าแฮช (Hash value)
- **Hedge Fund** เป็นกองทุนประเภทหนึ่งซึ่งมีกลยุทธ์การลงทุนที่ซับซ้อน สามารถลงทุนได้ทั้งหลักทรัพย์ชนิดต่าง ๆ ตราสารอนุพันธ์ และตราสารทางการเงินต่าง ๆ
- **Hodl** คือ Hold on for dear life เป็นคำที่ใช้เรียกพฤติกรรมการลงทุนเหรียญคริปโตแบบถือยาว ไม่ยอมขาย แม้ว่าจะอยู่ในช่วงเวลาตลาดหมีก็ตาม
- **Hot wallet** คือซอฟต์แวร์เสมือนชิ้นหนึ่งที่ช่วยให้เจ้าของสกุลเงินดิจิทัลสามารถโอนและรับโทเคนได้แบบเรียลไทม์
- **Initial Coin Offering (ICO)** คือ รูปแบบหนึ่งของกิจกรรมการระดมทุนสำหรับสกุลเงินใหม่ในตลาด โดยการเสนอขายโทเคนดิจิทัล ผ่านระบบบล็อกเชนต่อสาธารณชน
- **Initial Public Offering (IPO)** คือ การเสนอขายหุ้นเพื่อระดมทุนให้กับประชาชนครั้งแรก โดยไม่เคยมีการขายมาก่อนเลย
- **Initital Game Offering (IGO)** คือกิจกรรมการระดมทุน ซึ่งมักจะดำเนินการผ่านการขายแบบ Crowdsales สำหรับโปรเจ็กต์และสตาร์ทอัพในอุตสาหกรรมเกม
- **Know Your Customer (KYC)** เป็นกระบวนการในการตรวจสอบตัวตนของลูกค้าเพื่อป้องกันการทุจริตในการทำธุรกรรมทางการเงิน
- **Ledger** บัญชีแยกประเภทบล็อคเชนเปรียบได้กับหนังสือที่ผู้ใช้บนเครือข่ายสามารถเขียนลงไปและทุกคนมีสำเนาของหนังสือนั้น
- **Leverage** คือ เครื่องมือที่ช่วยให้คุณสามารถซื้อสินทรัพย์ได้มากขึ้นหลายเท่า ซึ่งจะทำให้คุณได้รับผลตอบแทนที่มากขึ้น และอาจขาดทุนได้มากกว่าเดิมเช่นกัน เรียกได้ว่าเป็นการใช้เงินที่ยืมมาเพื่อดำเนินการลงทุน เมื่อกล่าวถึงบริษัทอสังหาริมทรัพย์หรือการลงทุนว่ามี “Leverage สูง” หมายความว่ามีหนี้สินมากกว่าทุนนั่นเอง
- **Limit Order** คือ คำสั่งซื้อหรือขายสินทรัพย์ที่เรากำหนดราคาเอง โดย Limit Order ที่ตั้งซื้อ จะทำการจับคู่ในทันทีเมื่อมีราคาตลาดตรงกับที่ตั้งไว้หรือต่ำกว่า ส่วน Limit Order  ที่ตั้งขายจับคู่ในทันทีเมื่อมีราคาตลาดตรงกับที่ตั้งหรือสูงกว่า
- **Line Chart** หรือแผนภูมิเส้นแสดงการเคลื่อนไหวของราคาสินทรัพย์ที่เชื่อมโยงลำดับของจุดข้อมูลด้วยเส้นเดียว
- **Mining** คือ การขุด หากอยู่ในวงการคริปโตเคอร์เรนซี การขุดในที่นี้จะหมายถึง การแข่งขันแก้สมการทางคณิตศาสตร์เพื่อให้ได้สกุลเงินดิจิทัล เช่น การขุดบิทคอยน์ ขุดเหรียญ Ethereum
- **Mining reward** คือ ค่าตอบแทนหรือรางวัลที่ให้นักขุดที่สามารถแก้สมการได้สำเร็จก่อนเพื่อสร้างบล็อกใหม่ ซึ่งรางวัลที่ได้ก็คือบิทคอยน์นั่นเอง
- **Moon** คือ คำที่ใช้อธิบายถึงคริปโตเคอร์เรนซีที่มีแนวโน้มราคาตลาดที่สูงขึ้น โดยจะนิยมใช้เป็นวลี “going to the moon” ซึ่งหมายถึง ความเชื่ออย่างแรงกล้าว่าคริปโตนั้น ๆ จะราคาสูงขึ้นอย่างมาก
- **Moving Average** คือ เส้นค่าเฉลี่ยเคลื่อนที่ เป็นตัวบ่งชี้ทางเทคนิคทั่วไปที่ใช้โดยนักลงทุนและนักวิเคราะห์ตลาดเพื่อกำหนดแนวโน้มของตลาด
- **Cryptocurrency Network** เป็นระบบการชำระเงินแบบ Peer-to-peer ที่มีการเข้ารหัสลับ และการใช้ Software Wallet ที่ผู้ใช้สามารถส่งและรับสกุลเงินดิจิทัล
- **Node** คือ คอมพิวเตอร์ที่เชื่อมต่อกับเครือข่ายสกุลเงินดิจิทัล โดยจะรองรับเครือข่ายผ่านการตรวจสอบและส่งต่อธุรกรรม พูดง่าย ๆ คือคอมพิวเตอร์ทุกเครื่องที่เชื่อมต่อกับเครือข่าย Bitcoin ก็คือ Node นั่นเอง
- **Non-Fungible Token (NFT)** คือ สินทรัพย์ดิจิทัลที่นิยมนำมาใช้กับผลงานศิลปะต่าง ๆ เพื่อยืนยันความเป็นเจ้าของสิ่งนั้น ๆ ไม่ว่าจะอยู่ในรูปแบบดิจิทัล หรือสามารถจับต้องได้ก็ตาม  เช่น ภาพวาด ประติมากรรม รวมไปถึง ดนตรี และเกม
- **Open Source** คือ ซอฟตแวร์ที่เปิดเผยแหล่งที่มาของเทคโนโลยีซอฟต์แวร์นั้น ๆ เพื่อให้อนุญาตให้บุคคลอื่นสามารถแก้ไข ดัดแปลง และพัฒนาให้ดียิ่งขึ้น โดยจะไม่มีตัวกลางและไม่มีใครเป็นเจ้าของ
- **Over the Counter (OTC)** คือ การซื้อขายที่ดำเนินการโดยตรงระหว่างสองฝ่ายโดยไม่มีศูนย์กลางการจับคู่ซื้อขาย ไม่มีการแทรกแซง ซึ่งจะแตกต่างจากการซื้อขายผ่านเพลตฟอร์มการแลกเปลี่ยนที่จะควบคุมในหลาย ๆ ด้าน
- **Overbought** เป็นคำที่ใช้เมื่อหลักทรัพย์มีการซื้อขายในระดับที่สูงกว่ามูลค่าที่แท้จริง Overbought โดยทั่วไปจะอธิบายการเคลื่อนไหวของราคาหลักทรัพย์ล่าสุดหรือในระยะสั้น
- **Oversold** คือ เมื่อสินทรัพย์มีการซื้อขายในราคาต่ำหรือมีแรงขายจำนวนมาก และมีความเป็นไปได้ที่ราคาจะเด้งกลับเพราะคนอาจเริ่มไม่อยากขายราคาที่ต่ำกว่านั้นอีกแล้ว ราคาถึงได้กลับตัวขึ้น
- **Proof of Stake** คือ วิธีการระบุหรือเลือกบุคคลที่สามารถขุดหรือตรวจสอบธุรกรรมบล็อก โดยเลือกตามจำนวนเหรียญที่พวกเขาถืออยู่
- **Proof of Work** หรือ PoW เป็นระบบป้องกัน และรักษาความปลอดภัยให้ทรัพยากรต่าง ๆ บนบล็อกเชนคอมพิวเตอร์
- **QR code** หรือ Quick Response คือบาร์โค้ด 2 มิติ นำมาใช้เพื่อความสะดวกในการเข้าถึงข้อมูลต่าง ๆ โดยทำงานผ่านมือถือ เพียงแค่สแกนรูปก็สามารถเข้าถึงเว็บไซต์ที่ต้องการ 
- **REKT** เป็นคำที่มาจากการเล่นเกม สำหรับวงการคริปโต REKT คือ ผู้ที่มีประสบการสูญเสียทางการเงินอย่างหนักเนื่องจากการเทรดหรือการลงทุน
- **Relative Strength Index (RSI)** คือ ตัวชี้วัดที่วัดความแข็งแกร่งของตลาดว่าราคามีภาวะการซื้อมากเกินไป และการขายมากเกินไป ซึ่งมีค่าตั้งแต่  0-100 
- **Smart contract** คือ แอปพลิเคชันที่ทำงานบนเครือข่ายแบบกระจายอำนาจอย่างบล็อกเชน และสามารถดำเนินการได้เอง
- **Stablecoin** คือ สินทรัพย์ดิจิทัลประเภทหนึ่งที่ถูกออกแบบมาให้มีการอ้างอิงมูลค่าตามสินทรัพย์อื่น ๆ มีมูลค่าค่อนข้างคงที่ และมีความันผวนต่ำเมื่อเทียบกับสินทรัพย์ดิจิทัลอื่นๆ ได้แก่ USDT USDC
- **Staking** คือ กระบวนการในการตรวจสอบความถูกต้องของธุรกรรม (คล้ายกับการขุด) บนบล็อคเชนแบบ Proof-of-stake (PoS) ซึ่งเป็นการตรวจสอบโดยที่เราวางเงินค้ำประกันและเข้ามามีร่วมเป็นผู้ตรวจสอบเครือข่าย
- **Technical Analysis** หรือการวิเคราะห์ทางเทคนิค คือสิ่งที่ใช้ในการประเมินการลงทุนและระบุโอกาสในการซื้อขายโดยการวิเคราะห์แนวโน้มทางสถิติที่รวบรวมจากกิจกรรมการซื้อขาย เช่น การเคลื่อนไหวของราคาและปริมาณ
- **Token** คือ หน่วยข้อมูลอิเล็กทรอนิกส์ ซึ่ง Token จะสร้างขึ้นเพื่อกำหนดสิทธิต่าง ๆ และจะไม่ได้มีการพัฒนาจากบล็อกเชนของตนเองโดยตรง
- **Total Supply** คือ ปริมาณของเหรียญสกุลเงินดิจิทัลหรือโทเคนที่กำลังหมุนเวียนหรือถูกล็อค
- **Trading** หรือ “การค้าขาย” คือ การโอนสินค้าหรือบริการจากบุคคลหนึ่งไปยังอีกบุคคลหนึ่ง ซึ่งมักจะเป็นการแลกเปลี่ยนกับเงิน
- **Transaction Block** คือ “บล็อก” ของบล็อกเชน ที่มีโปรแกรมคอยบันทึกธุรกรรมแต่ละรายการบนบล็อกโดยไม่ต้องผ่านตัวกลางหรือหน่วยงาน
- **Utility Token** คือ โทเคนที่ใช้ในการเข้าถึงสิทธิการใช้งานของแพลตฟอร์ม ตัวอย่างเช่น ระบบ Ethereum chain
- **Volatility** คือ ความผันผวน แนวโน้มทางสถิติของตลาดที่มีราคาพุ่งสูงขึ้นหรือต่ำลงอย่างรวดเร็ว อาจเป็นราคาเปลี่ยนแปลงไปจากที่คาดไว้มาก
 - **Volume** คือ ปริมาณสินทรัพย์ดิจิทัลที่มีการซื้อและขายในตลาด
- **Wallet** คือ “กระเป๋าเงินดิจิทัล” ใช้สำหรับการเก็บสกุลเงินรวมถึงสินทรัพย์ต่างๆ ซึ่งอาจจะมาในรูปแบบของแอปพลิเคชันในโทรศัพท์มือถือและอื่น ๆ โดยที่จะต้องมีการตั้งรหัสที่เรียกว่า Private Key และ Public Key
- **Whale** หรือ “ปลาวาฬ” คำที่ใช้เรียกแทนผู้ที่ถือเหรียญรายใหญ่ หรือเรียกได้ว่าผู้ที่มีเหรียญจำนวนมากไว้ในครอบครอง ซึ่งการซื้อและการขายเหรียญของกลุ่มวาฬมักส่งผลกระทบต่อกราฟและการเปลี่ยนแปลงของราคาทั้งทางตรงและทางอ้อม เนื่องจากเป็นผู้ที่มีกำลังในการซื้อขายมาก
- **Whitepaper** คือ เครื่องมือในการสื่อสารจากบริษัทไปยังผู้ใช้งาน ซึ่งมาในรูปแบบของเอกสารที่รวบรวมข้อมูล  และรายละเอียดการทำงานเชิงลึกของบริษัท
- **Year to date (YTD)** หมายถึงช่วงเวลาตั้งแต่วันแรกของปีหรือปีบัญชีจนถึงวันปัจจุบัน ข้อมูล YTD มีประโยชน์สำหรับการวิเคราะห์แนวโน้มธุรกิจในช่วงเวลาหนึ่ง หรือใช้เปรียบเทียบข้อมูลด้านประสิทธิภาพกับคู่แข่งหรือบริษัทที่อยู่ในอุตสาหกรรมเดียวกัน
- **ZipLock** คือบัญชีฝากประจำสำหรับเหรียญ ZMT ที่จะต้องล็อคเหรียญเป็นเวลา 45 วัน เพื่อรับโบนัส
- **ZipUp+** คือโปรแกรมสินทรัพย์ดิจิทัลจาก Zipmex ที่จะสามารถช่วยให้คุณได้ผลตอบแทนหรือโบนัสรายวัน
- **Zipmex Token (ZMT)** คือ โทเคน ERC-20 ที่ดูแลบน BitGo ที่สร้างและควบคุมโดย Zipmex ซึ่งเป็นแพลตฟอร์มการแลกเปลี่ยนสินทรัพย์ดิจิทัลและการลงทุน ZMT ออกแบบมาเพื่อใช้งานภายในระบบนิเวศ Zipmex เป็นหลัก

**ขอบคุณข้อมูลจาก [Zipmex.com](https://zipmex.com/th)**

## References
- [Zipmex - Glossary](https://zipmex.com/th/glossary/)

## See Also
