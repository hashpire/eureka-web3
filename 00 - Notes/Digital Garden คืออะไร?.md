---
version: "0.0.0"
published: true
cover_image: stream-campfire-garden.png
---

# Digital Garden คืออะไร?
![[Attachments/stream-campfire-garden.png]]

การเขียนเพื่อแบ่งปันข้อมูลในพื้นที่สาธารณะมักถูกสร้างขึ้นในรูปแบบของ โพสต์ หรือ บล็อก ที่เน้นการอธิบายข้อมูลเป็นบทความยาว ๆ และใช้เวลาในการสร้างค่อนข้างนาน แต่ในขณะเดียวกัน เนื้อหาเหล่านี้ก็มักจะเก่าทันทีเมื่อมีการเผยแพร่ลงสื่อต่าง ๆ เนื่องจากรูปแบบของแพลตฟอร์มในปัจจุบันค่อนข้างเน้นการให้ความสำคัญกับคอนเทนต์ที่มีความสดใหม่

การเขียนโน๊ตแบบ Digital Garden มีความแตกต่างจากการเขียนในรูปแบบของ โพสต์ หรือ บล็อก โดยสิ้นเชิง สิ่งที่ทำให้แตกต่างคือ โพสต์อย่าง social media เป็นหนึ่งในตัวอย่างของ Digital Stream ที่ข้อมูลมาไวไปไวทำให้ยากต่อการทำความเข้าใจและสร้างการเชื่อมโยงของข้อมูล การเผยแพร่ข้อมูลในรูปแบบของบล็อกโพสเป็นตัวอย่างของ Digital Campfire ที่ข้อมูลถูกเผยแพร่ละจางหายไปช้า ๆ ตามกาลเวลา แต่การเขียนโน๊ตแบบ Digital Garden เน้นการสร้างข้อมูลที่สามารถนำไปใช้ซ้ำได้ เป็นบทความสั้น ๆ ไม่ซับซ้อน ให้อิสระกับผู้เขียนในการคิด สร้าง และเชื่อมต่อไอเดียต่าง ๆ เข้าด้วยกัน

Digital Garden หรือ สวนดิจิทัล คือฐานความรู้ในรูปแบบของโน๊ตที่สร้างความสัมพันธ์ระหว่างกันโดยเน้นการเชื่อมโยงกันที่เนื้อหา ไม่เน้นวันที่และเวลาในการเผยแพร่ สวนดิจิทัลคือกราฟความรู้ หรือ Knowledge Graph ที่โน๊ตต่าง ๆ สามารถลิงก์กันเพื่อนำไปใช้ประโยชน์และต่อยอดความคิดได้อย่างไม่สิ้นสุด

สวนดิจิทัลเป็นพื้นที่ safe zone ในการคิดและสร้างโน๊ต ลักษณะของสวนคือความสมดุลระหว่างการเป็นสมุดจดบันทึกที่เป็นศูนย์รวมของไอเดียและบล็อกในการแบ่งปันความคิดให้กับผู้คนในพื้นที่สาธารณะ คนเขียนโน๊ตเปรียบเหมือน คนสวน (Gardener) ที่คอยดูแล ต้นไม้ (Notes) ให้โตขึ้นเรื่อยๆ มีการรดน้ำเพื่อบำรุงรักษาให้สวนมีความสมบูรณ์ หากไม่ดูแลต้นไม้ สวนก็จะรก ต้นไม้ไม่เติบโต และโน๊ตเหล่านั้นอาจไม่สามารถนำไปใช้ประโยชน์ได้

สวนดิจิทัลเป็นเหมือนตัวช่วยในการสร้างระบบการจัดการความรู้โดยที่เราสามารถสร้างโน๊ตจากข้อมูลต่าง ๆ ที่พบเจอในแต่ละวัน หัวใจสำคัญของการเขียนโน๊ตแบบสวนดิจิทัลคือ ความคิดที่ไม่สมบูรณ์ เราสามารถเริ่มคิดและเขียนโน๊ตจากไอเดียเล็ก ๆ และเมื่อมีโอกาสก็สามารถปรับปรุงโครงสร้างของเนื้อหาและเชื่อมโยงโน๊ตแต่ละอันเข้าด้วยกันจนกลายเป็นโน๊ตใหม่ที่ให้คุณค่าและเปิดมุมมองใหม่ ๆ ให้กับเราและผู้คนที่มาชมสวนดิจิทัลของเรา

ทำความรู้จักกับ Web3 Digital Garden
[https://hashpire.io/](https://l.facebook.com/l.php?u=https%3A%2F%2Fhashpire.io%2F%3Ffbclid%3DIwAR2M0PMyO2ejqMKDaYcAQpgqPrlCAGjb_CYc2w9h6WMITr4U5DUeDpJDSRk&h=AT33J-54H53uZuXKvVEcLSm4N1ZtIHw6EwHthRnnGNXa3HDI3F_Rc9WglWp0KRwWlVeDshkp5ssJEn-Mi-6QB96Ms_dpSXre0__8wcLhtIdsoOvRuESnBJlnIlRJOP6XPf1rdh1usQ&__tn__=-UK-R&c[0]=AT1-YJUc8JY9yt8ov3c-XBfHqhF2ZbZxANNxIPYniKxDlRP3K7c2ST0bJPfNBnesYBzsw-cidZHI5uwgJTSLCIa6EUQZLjpdhWuPtH5mpIcmNOZCNPqSnHw-W_gW-0dE-x_BKzlDKNncEInSwwjZundD6bngf2gG22q23XMntpS39tmZ7A3NBwqqd3GAXYx_GDqi)

## References
[maggieappleton.com](https://maggieappleton.com/garden-history)
[tomcritchlow.com](https://tomcritchlow.com/2018/10/10/of-gardens-and-wikis/)

#type/article