---
version: "0.0.0"
published: true
---
uplinks:: [[Consensus Algorithm]]
tags::#type/note #lang/th #people/Sutida
# Proof of Work (PoW)
- ระบบ Proof of Work (PoW) เป็น Consensus Algorithm แบบดั้งเดิมที่สุดและเป็นระบบที่ทำให้เกิดสิ่งที่เรียกว่า “การขุด” ตามมา นั่นเป็นเพราะว่าคอมพิวเตอร์ในเครือข่ายจะต้องประมวลผลเพื่อหาทางแก้สมการทาง Cryptographic ที่ปล่อยออกมาตามเวลาที่กำหนด ในเเต่ละรอบจะมีผู้เเก้สมการถูกต้องได้เพียงคนเดียวและผู้ที่ทำสำเร็จก็จะมีสิทธิ์ยืนยันการทำธุรกรรมในชุดนั้นๆ และได้รับเหรียญไปเป็นรางวัลตอนแทนสิ่งที่ผู้ยืนยันข้อมูลใช้เดิมพันในระบบนี้ก็คือพลังในการประมวลผลและไฟฟ้า
- ในเเง่ของการปฏิบัติจริงคือการใช้การ์ดจอหรือเครื่องที่ถูกสร้างมาเฉพาะในการช่วยเเก้สมการเราสามารถตั้งเครื่องเหล่านี้ไว้ให้มันทำงานส่วนเราก็จ่ายค่าไฟถ้าต้องการเพิ่มโอกาสในการหาคำตอบก็ต้องเพิ่มเครื่องในการขุด ใน Proof of Work สิทธิ์ในการร่วมยืนยันความถูกต้องในการทำงานของระบบนั้นจะอิงตามกำลังขุดที่คนนั้น ๆ มี
- **ข้อดี คือ** 
	- มันเป็นการกระจายศูนย์ (Decentralized) ที่แท้จริงเมื่อระบบมันโตมากเพียงพอจะไม่มีใครสามารถเข้าควบคุมได้เพราะต้องใช้เงินจำนวนมหาศาลทำให้ผลคือคนที่ยืนยันการโอนเงินจะผลัดเปลี่ยนไปเรื่อย ๆ ในทุกรอบไม่มีทางเลยที่จะเป็นคนเดิมไปเรื่อย ๆ
- **ข้อเสีย คือ** 
	- มันเปลืองพลังงานมากชนิดที่เรียกได้ว่าพลังงานของเครือข่ายหนึ่งสูงกว่าการใช้ไฟฟ้าทั้งปีของประเทศเล็ก ๆ หรือต้องตั้งโรงงานขุดในแถบขั้วโลกเพื่อช่วยลดอุณหภูมิของคอมพิวเตอร์นับร้อยๆ ตัวที่ใช้ในการประมวลผลกันเลยทีเดียว
	- ช้ามาก เช่นอย่างใน Bitcoin ก็ต้องใช้เเวลาถึง 10 นาทีกว่าจะหาคำตอบเจอผลคือระบบทั้งหมดจึงทำงานช้ามากกว่าจะโอนเงินสำเร็จต้องรอถึง 10 นาทีด้วยกันจำนวนการทำธุรกรรมการโอนเงินต่อช่วงเวลาที่สามารถยืนยันได้ก็เลยน้อยตามไปด้วย อย่างเช่น  Bitcoin สามารถยืนยันได้เพียง 7 ธุรกรรมต่อวินาทีเท่านั้น จึงทำให้มันไม่เหมาะที่จะใช้งานในโลกแห่งความจริงที่มีการโอนเงินต่อวินาทีเป็นพัน ๆ ครั้งได้
- สำหรับเครือข่ายบล็อกเชนที่ใช้ระบบนี้ ได้แก่ Bitcoin, Ethereum และ DogeCoin เป็นต้น

## References
- [ทำความรู้จัก Blockchain Consensus Protocol แบบต่าง ๆ](https://nuuneoi.com/blog/blog.php?read_id=933)
- [อะไรคือหัวใจแห่ง Blockchain](https://medium.com/bitkub/consensus-algorithms-2d30ae933a02)

## See Also
 - [[Proof of Stake (PoS)]]









