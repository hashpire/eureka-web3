---
version: "0.0.0"
---
# Digital Garden คืออะไร?

![[Attachments/DigitalGarden.png | 500]]

Digital Garden หรือ สวนดิจิทัล คือฐานข้อมูลที่มีความเชื่อมโยงระหว่างกัน โดยมีลักษณะเป็นแบบ Knowledge graph เปรียบเสมือนรากของต้นไม้ที่แตกแขนงออกไปได้อย่างไม่มีที่สิ้นสุด

ในโลกของข้อมูลประกอบไปด้วย Data, Information, Knowledge และ Insight ข้อมูลต่าง ๆ ไหลผ่านตัวเรา จากข้อมูลปกติทั่วไปได้ถูกกลั่นกรองตามลำดับจนกลายมาเป็น Insight หรือความรู้ความเข้าใจที่สามารถนำไปต่อยอดได้ในอนาคต และข้อมูลเหล่านั้นจะไม่สามารถกลายเป็นข้อมูลที่มีประสิทธิภาพได้เลย หากไม่มีระบบการจัดการข้อมูลที่ดี

Digital Garden คือ safe zone ในการคิดและสร้างโน๊ตจากข้อมูลต่าง ๆ ลักษณะของสวนคือความสมดุลระหว่างการเป็นสมุดจดบันทึกที่เป็นศูนย์รวมของไอเดียและบล็อกในการแบ่งปันความคิดให้กับผู้คนในพื้นที่สาธารณะ โน๊ตเหล่านี้สามารถพัฒนาในรูปแบบของข้อมูลที่เชื่อมโยงระหว่างกัน สวนดิจิทัลเป็นเหมือนตัวช่วยในการสร้างระบบการจัดการความรู้ให้เราสามารถเก็บและรักษาข้อมูลของเราเพื่อนำไปใช้ในอนาคต

หัวใจสำคัญในการสร้างสวนดิจิทัลคือ ความคิดที่ไม่สมบูรณ์ เพราะสมองมนุษย์ไม่ได้ถูกออกแบบมาให้จดจำและคิดสิ่งที่ซับซ้อนมากจนเกินไป แต่ถูกออกแบบมาให้เรียนรู้สิ่งใหม่เพื่อเชื่อมต่อการเรียนรู้ได้แบบไม่สิ้นสุด นี่คือหนึ่งในเหตุผลที่เราทุกคนต้องมีระบบการจัดการข้อมูลที่ดีเพื่อช่วยในการบริหารข้อมูลที่เราพบเจอในแต่ละวันให้มีประสิทธิภาพมากยิ่งขึ้น

ทำความรู้จักกับ Web3 Digital Garden
[https://hashpire.io/](https://l.facebook.com/l.php?u=https%3A%2F%2Fhashpire.io%2F%3Ffbclid%3DIwAR2M0PMyO2ejqMKDaYcAQpgqPrlCAGjb_CYc2w9h6WMITr4U5DUeDpJDSRk&h=AT33J-54H53uZuXKvVEcLSm4N1ZtIHw6EwHthRnnGNXa3HDI3F_Rc9WglWp0KRwWlVeDshkp5ssJEn-Mi-6QB96Ms_dpSXre0__8wcLhtIdsoOvRuESnBJlnIlRJOP6XPf1rdh1usQ&__tn__=-UK-R&c[0]=AT1-YJUc8JY9yt8ov3c-XBfHqhF2ZbZxANNxIPYniKxDlRP3K7c2ST0bJPfNBnesYBzsw-cidZHI5uwgJTSLCIa6EUQZLjpdhWuPtH5mpIcmNOZCNPqSnHw-W_gW-0dE-x_BKzlDKNncEInSwwjZundD6bngf2gG22q23XMntpS39tmZ7A3NBwqqd3GAXYx_GDqi)

#type/article