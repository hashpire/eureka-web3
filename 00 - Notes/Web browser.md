---
version: "0.0.0"
published: true
---
uplinks:: [[Internet คืออะไร]]
tags:: #type/article #lang/th #people/sutida
# Web browser
- **Web Browser (เว็บเบราว์เซอร์)** คือ โปรแกรมที่ใช้ในการเข้าถึงข้อมูลและติดต่อสื่อสารในรูปแบบ **Webpage (เว็บเพจ)** โดยโปรแกรมจะแปลงภาษาคอมพิวเตอร์ **HTML** ให้เป็นภาษาที่คนทั่วไปสามารถอ่านและเข้าใจได้บนหน้าเว็บ
- การใช้งาน Web Browser ในการเข้าชมเว็บไซต์นั้น ผู้ใช้งานจะต้องกรอก **Domain Name (โดเมนเนม)** ลงไปเวลาต้องการเข้าไปยังเว็บไซต์ต่างๆ 
- โดย Domain Name จะนำมาใช้แทน **IP Address (ไอพี แอดเดรส)** หรือที่อยู่ของเว็บไซต์ที่เป็นตัวเลขซึ่งจดจำได้ยาก
- Web Browser (เว็บเบราว์เซอร์) ที่ดีนั้น จำเป็นต้องมีการพัฒนาอย่างสม่ำเสมอ มีความเร็ว และไม่กินพื้นที่บนคอมพิวเตอร์ ทว่าแต่ละแบบก็มีข้อจำกัดแตกต่างกันไป หรืออาจเหมาะกับระบบปฏิบัติการที่ไม่เหมือนกัน ดังนั้นการเลือกใช้ Web Browser แบบไหนจึงขึ้นอยู่กับการใช้งานของเรานั่นเอง

## ตัวอย่าง Web Browser ที่นิยมใช้
### Google Chrome
- พัฒนาโดย Google เปิดตัวครั้งแรกเมื่อปี 2008 สามารถทำงานบนระบบปฏิบัติการทั้ง Windows, Linux, McOS, iOS และ Android 
- เคยได้รับความนิยมมากที่สุด แต่ปัจจุบันจัดเป็นหนึ่งในโปรแกรมที่ใช้ทรัพยากรพื้นที่บนคอมพิวเตอร์เปลืองที่สุด 
- ข้อดีคือเชื่อมโยงกับบัญชีต่างๆ ของ Google ทำให้ใช้งานสะดวก

### Mozilla Firefox
- เป็น Web Browser ที่โดดเด่นด้วยไอคอน จิ้งจอกไฟ พัฒนาขึ้นโดยมูลนิธิ Mozilla และอาสาสมัครอีกหลาย 100 คน 
- สามารถทำงานบนระบบปฏิบัติการได้หลายแบบ ตั้งแต่ Windows, McOS10, Linux ครั้งหนึ่งเคยเป็น Web Browser ที่ดีที่สุด
- โดยมีแถบเครื่องมือใช้งานและแท็บหน้าต่างอินเทอร์เน็ตที่เรียบง่าย ไม่รกสายตา เวอร์ชั่นล่าสุดยังรองรับผลการแสดงเว็บไซต์ในรูปแบบ 3 มิติด้วย

### Safari 
- พัฒนาโดยบริษัท Apple เพื่อทำงานบนระบบปฏิบัติการ iOS โดยเคยมี Safari ที่ใช้งานบนระบบ Windows ได้ แต่ปัจจุบันปิดตัวไปแล้ว

### Internet Explorer
- Internet Explorer หรือ IE เป็น Web Browser ที่มีความเก่าแก่ที่สุด เพราะเป็นโปรแกรมพื้นฐานที่มีมาพร้อมระบบปฏิบัติการ Windows 3.11 และยังคงมีอยู่ถึงปัจจุบัน รุ่นล่าสุดของ Internet Explorer (ปี 2022) คือ Internet Explorer 11 
- รองรับการใช้งานสำหรับ Windows 7, Windows Server 2008, Windows 8, Windows Server 2012, Windows 8.1, Windows Server 2012 R2 และ Windows 10 
- มีประสิทธิภาพในการเข้าอินเทอร์เน็ตสูงขึ้น และการันตีว่าใช้ Ram และ CPU น้อยกว่า Firefox และ Chrome ทีเดียว
- หมายเหตุ: Microsoft ได้ประกาศเมื่อวันที่ 19 พฤษภาคม 2021 ว่า Internet Explorer 11 จะเป็นเวอร์ชันสุดท้ายของเบราว์เซอร์ Internet Explorer บน Desktop และจะหยุดสนับสนุนตั้งแต่ 15 มิถุนายน 2022 เป็นต้นไป นอกจากนี้ยังได้ประกาศว่า อนาคตของ Internet Explorer บน Windows 10 นั้นก็คือ Microsoft Edge

### Microsoft Edge
Microsoft Edge เป็น Web Browser ตัวใหม่ของ Microsoft ที่มาใช้งานแทน Internet Explorer โดยสามารถทำงานได้เร็วกว่า ปลอดภัยกว่า และยังรองการใช้งานกับเว็บสมัยใหม่ นอกจากนี้ก็ยังมี Internet Explorer mode (IE mode) สำหรับใช้งานเว็บไซต์รุ่นเก่าๆ อีกด้วย

## References
- [Web Browser (เว็บเบราว์เซอร์) คืออะไร?](https://www.thaibusinesssearch.com/marketing/web-browser/)

## See Also
