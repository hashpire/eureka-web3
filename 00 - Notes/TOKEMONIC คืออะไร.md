## version: "0.0.0"
uplinks:: [[Token vs Coin]]
tags:: [#type/note](app://obsidian.md/index.html#type/note) [#lang/th](app://obsidian.md/index.html#lang/th) [#people/Sutida](app://obsidian.md/index.html#people/Sutida)

# TOKEMONIC คืออะไร
Tokemonic เกิดจากการร่วมกันของ Token + Economic ซึ่ง
**Token**  : คำที่ไว้เรียกสินทรัพย์ดิจิทัล หรือ เหรียญต่างๆ บนโลก Crypto
**Economic**:  วิชาเศรษฐศาสตร์ซึ่งศึกษาถึงเรื่อง การจัดสรรทรัพยากร  อธิบายปัญหาที่เกี่ยวข้องกับความขาดแคลน และมีการ”กำหนดมูลค่า” ของสินค้าและบริการต่างๆขึ้นมา โดยอาศัยจุดสมดุลของตลาด ระหว่างความต้องการซื้อ (Demand) และความต้องการขาย (Supply) มากำหนดราคานั่นเอง

ดังนั้นคำว่า Tokenomic จึงหมายความถึง *การแสวงหาคำตอบของมูลค่าหรือราคาของ Token ต่างๆว่าควรจะมีราคา หรือมูลค่าเท่าไหร่ ตามหลักวิชาเศรษฐศาสตร์*

การเคลื่อนไหวของราคาเหรียญคริปโตซึ่งนับเป็นสินค้าอย่างหนึ่ง ก็เกิดจากความต้องการซื้อ และ ความต้องการขาย ของผู้เล่นในตลาด ซึ่งหากนักลงทุนสามารถประเมินหรือวิเคราะห์ ความต้องการซื้อ และ ความต้องการขาย ในแต่ละช่วงเวลาได้ก็จะสามารถเข้าใจถึงปัจจัยที่ผลักดันราคา ว่ากำลังอยู่ในระดับที่ถูกหรือแพงได้นั่นเอง

**Supply ของเหรียญ Crypto**
เนื่องจากเหรียญคริปโตต่างๆถูกสร้างขึ้นมา และมีการกำหนด Supply ไว้แล้วใน [[White paper]] โดยผู้ออกเหรียญ 
ดังนั้นในแง่ของการวิเคราะห์ Supply ในตลาดคริปโตก็จะแตกต่างกันกับสินค้าชนิดอื่นๆ โดยมีตัวอย่างที่เห็นได้ชัดดังนี้

1. **Supply**
- มีจำนวนจำกัด คือ ผู้ออกเหรียญกำหนดจำนวนเหรียญที่จะออกมาหมุนเวียนทั้งหมดไว้ในค่าหนึ่ง 
- ซึ่งอาจจะออกมาทั้งหมดในวันแรก หรือ ทยอยปล่อยออกมาในตลาดผ่านกลไกต่างๆก็ได้ 
- โดยที่จำนวน Supply ของเหรียญ และความเร็วช้าในการปล่อยเหรียญออกมาก็จะสะท้อนถึงความเฟ้อของปริมาณเหรียญในระบบ ซึ่งจะส่งผลกระทบต่อราคาของเหรียญนั้นๆ

2. **Supply**
-  มีไม่จำกัด ซึ่ง การมีจำนวนเหรียญออกมาไม่จำกัดนั้นย่อมสะท้อนถึงความเฟ้อของปริมาณเหรียญ 
- ความท้าทายของเหรียญที่จะมีปริมาณออกมาอย่างไม่จำกัดจึงอยู่ที่ความสามารถในการรักษาสมดุลของความต้องการเหรียญให้สอดคล้องกันกับปริมาณเหรียญที่จะออกมาเรื่อยๆเช่นกัน

**ปัจจัยที่กำหนด Demand ของเหรียญคริปโต**
การที่นักลงทุนจะมีความต้องการซื้อสินค้าเช่นเหรียญคริปโตเพื่อลงทุนนั้นก็มีสาเหตุที่พอจะบอกได้ตามหลักวิชาเศรษฐศาสตร์เช่นกัน
1. **ราคาของเหรียญ** 
- ซึ่งเป็นไปตามกฎของอุปสงค์ ที่กล่าวไว้ว่า ผู้บริโภคจะมีความต้องการซื้อสินค้าและบริการในราคาต่ำ(ราคาถูก)ในปริมาณมากกว่าซื้อสินค้าในราคาสูง(ราคาแพง) 
- สะท้อนความคิดของผู้ลงทุนแต่ละประเภทในตลาด หากนักลงทุนส่วนมากคิดว่าเหรียญมีราคาสูงก็จะทำการขายทิ้ง หรือซื้อกลับคืนเมื่อราคาถูก
2. **รสนิยมของผู้บริโภค** 
- เหรียญประเภทที่มีความนิยม ชื่นชอบกันเป็น Community เหรียญ Meme อย่าง DogeCoin
3. **การโฆษณาและเทคนิคการตลาด**
- ในวงการคริปโตอาจจะเรียกสิ่งนี้ว่า”กาว” ที่เกิดจากเจ้าของเอง หรือนักลงทุนคนอื่นๆที่ออกมาให้ความเห็นหรือให้ข้อมูลเพื่อดึงดูดให้นักลงทุนรายอยากเข้ามาซื้อ
4. **ราคาเหรียญอื่นๆที่ต้องใช้ร่วมกันหรือแทนกันได้** 
- นักลงทุนก็จะมีการเปรียบเทียบมูลค่าของเหรียญที่คล้ายกัน และใช้วิเคราะห์ว่า ราคาของเหรียญที่คล้ายกันนั้นตัวหนึ่งถูกหรือแพงกว่ากันหรือไม่
5. **การคาดคะเนการขึ้นลงของราคา**
- ซึ่งนักลงทุนแต่ละประเภทก็จะมีทฤษฎีหรือวิธีคิดต่างกันไป เช่น ใช้ Technical analysis วิเคราะห์จากกราฟ หรือ บางคนก็อาจจะแค่ดูว่ามีวาฬโอนเหรียญปริมาณมากเข้ามาในตลาดเพื่อขายหรือไม่

การเข้าใจกลไกของเศรษฐศาสตร์ที่เป็นตัวผลักดันให้เกิดการเคลื่อนไหวของราคาตลาดที่สะท้อนถึงสาเหตุเบื้องหลังความต้องการซื้อ และขาย ของนักลงทุนประเภทต่างๆนี้ จะช่วยให้สามารถลงทุนในสินทรัพย์ที่มีความเสี่ยงสูงอย่างคริปโต และรับมือกับความผันผวนได้ดียิ่งขึ้น

## References
- [TOKEMONIC คืออะไร?](https://csisociety.com/tokemonic/)

## See Also
