---
version: "0.0.0"
published: true
---
uplinks:: [[Internet คืออะไร]]
tags:: #type/article #lang/th #people/sutida
# อินเทอร์เน็ตในประเทศไทย  
![[Internet 2 cover.png]]
- พ.ศ. 2530 เริ่มมีการใช้อินเทอร์เน็ตในประเทศไทย
	- ในลักษณะ*การใช้บริการรับและส่งจดหมายอิเล็กทรอนิกส์ หรือ E-mail เป็นครั้งแรก*
	- โดยการเชื่อมต่อมินิคอมพิวเตอร์ของ*มหาวิทยาลัยสงขลานครินทร์ และสถาบันเทคโนโลยีแห่งเอเชีย **(AIT)** ไปยังมหาวิทยาลัยเมลเบิร์น ประเทศออสเตรเลีย*
	-  ภายใต้โครงการความร่วมมือระหว่างประเทศไทยและออสเตรเลีย ( โครงการ IDP ) ซึ่งเป็นการติดต่อเชื่อมโยงโดยสายโทรศัพท์ซึ่งสามารถส่งข้อมูลได้ช้าและเพียงชั่วคราว 
- พ.ศ. 2531 มหาวิทยาลัยสงขลานครินทร์ วิทยาเขตหาดใหญ่ ได้ยื่นขอที่อยู่อินเทอร์เน็ตในประเทศไทย โดยได้รับที่อยู่อินเทอร์เน็ต *Sritrang.psu.th ซึ่งนับเป็นที่อยู่อินเทอร์เน็ตแห่งแรกของประเทศไทย*
- พ.ศ. 2534 บริษัท DEC ( Thailand ) จำกัดได้ขอที่อยู่อินเทอร์เน็ตเพื่อใช้ประโยชน์ภายในของบริษัท โดยได้รับที่อยู่อินเทอร์เน็ตเป็น *dect.co.th โดยที่คำว่า“th” เป็นส่วนที่เรียกว่า โดเมน ( Domain ) ซึ่งเป็นส่วนที่แสดงโซนของเครือข่ายอินเทอร์เน็ตในประเทศไทย โดยย่อมาจากคำว่า Thailand*
- พ.ศ. 2535 การใช้งานอินเทอร์เน็ตชนิด*เต็มรูปแบบตลอด 24 ชั่วโมง*
  ในประเทศไทยเกิดขึ้นเป็นครั้งแรกโดย ศูนย์เทคโนโลยีอิเล็กทรอนิกส์และคอมพิวเตอร์แห่งชาติ **(NECTEC)** ได้ทำการเชื่อมต่อคอมพิวเตอร์เข้ากับมหาวิทยาลัย 6 แห่ง ได้แก่
	>1.จุฬาลงกรณ์มหาวิทยาลัย
	>2.สถาบันเทคโนโลยีแห่งเอเชีย (AIT)
	>3.มหาวิทยาลัยสงขลานครินทร์
	>4.สถาบันเทคโนโลยีและคอมพิวเตอร์แห่งชาติ (NECTEC)
	>5.มหาวิทยาลัยธรรมศาสตร์
	>6.มหาวิทยาลัยเกษตรศาสตร์
	
- เชื่อมทั้ง 6 แห่งเข้าด้วยกันเรียกว่า **"เครือข่ายไทยสาร"** โดยสำนักวิทยบริการ จุฬาลงกรณ์มหาวิทยาลัย ได้เช่าวงจรสื่อสารความเร็ว 9.6 กิโลบิตต่อวินาที จากการสื่อสารแห่งประเทศไทย เพื่อเชื่อมเข้าสู่อินเทอร์เน็ตที่ "บริษัท ยูยูเน็ตเทคโนโลยี ประเทศสหรัฐอเมริกา"
- พ.ศ. 2536 **NECTEC** ได้เช่าวงจรสื่อสารความเร็ว 64 กิโลบิตต่อวินาทีจากการสื่อสารแห่งประเทศไทยเพื่อเพิ่มความสามารถในการขนส่งข้อมูล 
	- ทำให้ประเทศไทยมีวงจรสื่อสารที่ให้บริการแก่ผู้ใช้ไทยสารอินเทอร์เน็ต 2 วงจร 
	- ในปัจจุบันวงจรเชื่อมต่อไปยังต่างประเทศที่จุฬาลงกรณ์มหาวิทยาลัย และ NECTEC ได้รับการปรับปรุงให้มีความเร็วสูงขึ้นตามลำดับ นับตั้งแต่นั้นมาเครือข่ายไทยสารได้ขยายตัวกว้างขึ้นและมีหน่วยงานอื่นเชื่อมเข้ากับไทยสารอีกหลายแห่ง 
	- ในช่วงต่อมาเครือข่ายไทยสารเติบโตอย่างต่อเนื่อง โดยมีมหาวิทยาลัยและหน่วยงานราชการ เข้ามาเชื่อมต่อกับเครือข่ายนี้เพิ่มขึ้นอีกจำนวนมาก
	-  อินเทอร์เน็ตในประเทศไทยขณะนั้นยังจำกัดอยู่ในวงการศึกษาและการวิจัยเท่านั้น ไม่ได้เป็นเครือข่ายที่ให้บริการในรูปแบบของธุรกิจ และทางสถาบันนั้นๆ จะต้องเป็นผู้รับผิดชอบค่าใช้จ่ายเอง  
- พ.ศ. 2537 ความต้องการในการใช้อินเทอร์เน็ตจากภาคเอกชนมีมากขึ้น การสื่อสารแห่งประเทศไทย (กสท.) จึงได้ร่วมมือกับบริษัทเอกชน เปิดบริการอินเทอร์เน็ตให้แก่บุคคลผู้สนใจทั่วไปได้สมัครเป็นสมาชิก
	-  ตั้งขึ้นในรูปแบบของบริษัทผู้ให้บริการอินเทอร์เน็ตเชิงพาณิชย์ เรียกว่า "ผู้ให้บริการอินเทอร์เน็ต" หรือ **ISP** (**I**nternet **S**ervice **P**rovider)  
	- ข้อมูลบนอินเทอร์เน็ตจะถูกส่งผ่านเครือข่ายคอมพิวเตอร์และระบบการสื่อสารซึ่งในแต่ละพื้นที่หรือแต่ละประเทศซึ่งจะต้องรับผิดชอบกันเองในการเชื่อมต่อกับระบบใหญ่ของโลกให้ได้ 
	- ดังนั้นจึงเป็นหน้าที่ของผู้ให้บริการอินเทอร์เน็ต (ISP) ซึ่งได้แก่ องค์กรที่ทำหน้าที่ให้บริการเชื่อมต่อสายสัญญาณจากแหล่งต่างๆ ของผู้ใช้บริการ เช่น จากที่บ้าน สำนักงาน สถานบริการ และแหล่งอื่นๆ เพื่อเชื่อมต่อกับระบบใหญ่ออกไปนอกประเทศได้

## References
- [ความรู้เกี่ยวกับอินเทอร์เน็ต](http://www.bkp-ssk.ac.th/html/001.htm)
- [กำเนิดอินเทอร์เน็ต มาได้ยังไง เรามีคำตอบ](https://www.bullvpn.com/th/blog/detail/history-of-the-internet)

## See Also
