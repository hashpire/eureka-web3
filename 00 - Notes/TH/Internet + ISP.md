---
version: "0.0.0"
---
uplinks::[Internet คืออะไร](./Internet%20คืออะไร.md)
tags:: #type/article #lang/th #people/parinyar 

เมื่อสมัยก่อน ในยุคที่ยังไม่มีอินเทอร์เน็ต ผู้คนมีวิธีการติดต่อสื่อสารกันหลายรูปแบบ แตกต่างกันไปตามยุคตามสมัยของเทคโนโลยี เริ่มตั้งแต่การใช้สัญญาลักษณ์ท่าทาง การเขียนจดหมาย ไปจนถึงการสื่อสารผ่านอุปกรณ์อิเล็กทรอนิกส์ เช่น โทรศัพท์ วิทยุ ต่อมาเทคโนโลยีได้พัฒนาขึ้นอย่างรวดเร็ว มนุษย์ได้ออกแบบและพัฒนา วิธีที่ทำให้สื่อสารระยะไกล สามารถทำได้อย่างสะดวกและรวดเร็วมากขึ้น โดยการใช้คอมพิวเตอร์ส่งข้อความหากันผ่านเครือข่ายอินเทอร์เน็ต หรือที่เรียกว่า การส่งจดหมายอิเล็กทรอนิกส์ (Email)

Internet คือ ระบบเครือข่ายคอมพิวเตอร์ขนาดใหญ่ ซึ่งภายในประกอบไปด้วยระบบเครือข่ายย่อยหลายเครือข่ายรวมกัน โดยทุกเครือข่ายย่อยนั้น สามารถติดต่อสื่อสารระหว่างกันได้ การเชื่อมต่อเครือข่ายขนาดย่อยเข้ากับเครือข่ายอินเทอร์เน็ตนั้นจะต้องทำผ่านผู้ให้บริการอินเทอร์เน็ตหรือที่เรียกว่า ISP และ วิธีการเชื่อมต่อเครือข่ายอินเทอร์เน็ตระหว่างประเทศนั้น จะเชื่อมต่อกันผ่านสายเคเบิ้ลความเร็วสูงใต้ทะเล ซึ่งความยาวของสายอาจยาวหลายพันกิโลเมตร ขึ้นอยู่กับตำแหน่งที่ตั้งของประเทศต้นทาง และประเทศปลายทาง

Internet Service Provider (ISP) คือ บริษัทผู้ให้บริการอินเทอร์เน็ต ทำหน้าที่เป็นตัวกลางในการเชื่อมต่อระบบเครือข่ายของลูกค้าเข้ากับเครือข่ายอินเทอร์เน็ต ทำให้ลูกค้าสามารถเข้าถึงบริการต่างๆ บนอินเทอร์เน็ตได้ เช่น Google, Facebook, Youtube

## References

## See Also
