---
version: "0.0.1"
cover_image:
published: "ture"
contributors: ["Sutida"]
---
uplinks:: [[การเคลื่อนไหวที่ทำให้ Bitcoin เกิดขึ้น]]
tags:: #lang/th #type/concept

# The Open Source Movement
- *The Open Source Movement* คือ การเคลื่อนไหวทางสังคมซึ่งเริ่มต้นโดยโปรแกรมเมอร์คอมพิวเตอร์ที่ปฏิเสธความลับและการควบคุมจากส่วนกลางเพื่อสนับสนุนการกระจายอำนาจ ความโปร่งใสและการแบ่งปันข้อมูลอย่างไม่จำกัด
- ปลายยุค 70 และต้นยุค  80 เป็นช่วงเวลาที่ Software ซึ่งเดิมเคยถูกแจกจ่ายให้ใช้งานได้ฟรี ถูกมองว่ามีมูลค่าและเริ่มมีการก่อตั้งบริษัท Software มากขึ้นเรื่อย ๆ และการเเบ่งปันข้อมูลให้กันกลายเป็นเรื่องที่ไม่สามารถทำได้อีกต่อไป
	- จากเหตุการณ์นี้ Richard Stallman ตัดสินใจว่าเขาจะสร้างระบบปฏิบัติการที่ สมบูรณ์ที่สามารถให้ผู้ใช้งานมีเสรีภาพในการทำความเข้าใจการวิธีการทำงาน และอนุญาตให้สามารถทำการเปลี่ยนเเปลงได้ตามต้องการ เป็นจุดกำเนิดของการเคลื่อนไหวของซอฟต์แวร์เสรี (Free software Movement)
	-  ปลายปี 1983 Stallman สร้างโครงการ GNU (GNU's Not Unix) เป้าหมายของโครงการคือการโคลนระบบปฏิบัติการ Unix เพื่อสร้างระบบที่จะให้อิสระแก่ผู้ใช้อย่างสมบูรณ์
- การเคลื่อนไหวของ Open Source  แตกแขนงออกจากการเคลื่อนไหวของ Free Software ซึ่งทั้งการเคลื่อนไหวของ Free Software และการเคลื่อนไหวของ Open Source ต่างมีมุมมองเกี่ยวกับการแลกเปลี่ยนโค้ดโปรแกรมอย่างเสรี นี่เป็นสาเหตุที่บางครั้งการเคลื่อนไหวทั้งสองจึงถูกอ้างถึงในวรรณกรรม  FOSS  "Free and Open Software" หรือ FLOSS "Free/Libre Open-Source"
- เเต่ในทางปฏิบัติเเล้ว กลุ่ม Free Software และ กลุ่ม Open Source ยังมีเเนวคิดที่เเตกต่างกันอย่างเห็นได้ชัดคือตัว Open Source   ยังคงมีปฏิสัมพันธ์และยังสามารถทำงานกับ Software ที่มีกรรมสิทธิ์ได้เเต่ Free Software มองว่า Software ที่มีกรรมสิทธิ์นั้นเป็นเรื่องที่ผิดและไม่ยุติธรรมรวมถึงยังปิดกั้นความก้าวหน้าของการพัฒนา Software อีกด้วย 
- เเต่ถึงอย่างไรก็ตามการเคลื่อนของทั้งสองกลุ่มก็เรียกได้ว่าเป็นส่วนหนึ่งในการช่วยให้ผู้คนหันมาสนใจในเรื่องนี้ อย่างในช่วงปีหลังๆ มานี้เครื่องมืออย่าง Github ก็ได้มีส่วนช่วยผลักดันให้ Open Source เติบโตขึ้นอย่างรวดเร็ว

---
## References
- [Dave Neary,''pivotal moments history open source,''2018.](https://opensource.com/article/18/2/pivotal-moments-history-open-source)
- [Wikipedia,''Open-source-software movement,''2022.](https://en.wikipedia.org/wiki/Open-source-software_movement)
- ["Why Free Software is better than Open Source"](https://www.gnu.org/philosophy/free-software-for-freedom.h)

## See also
- [[The Cypherpunk Movement]]
- [[The P2P Movement]]


