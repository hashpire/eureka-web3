# ปัญหาของ Web 2.0 มีอะไรบ้าง ?
## 1. สิทธิมนุษยชนขั้นพื้นฐาน
ไม่ใช่ว่าทุกคนบนโลกนี้จะสามารถเข้าใช้งานเว็บไซต์ที่ตนเองต้องการได้ เนื่องจากรัฐบาลสามารถปิดกั้น หรือ Censorship ไม่ให้ประชากรภายในประเทศเข้าใช้งานเว็บไซต์ที่ต้องการได้  เช่น
- รัฐบาลอเมริกา ไม่อยากให้ประชากรในประเทศเข้าถึงข้อมูลข่าวสารบน Wikileaks เลยทำการปิดช่องทางในการสนับสนุน Donate โดยบอกให้ Paypal ปิดบัญชีของ Wikileaks
- ประเทศจีน ไม่สามารถเล่น Line, Facebook, Instagram และอีกหลายๆแพลตฟอร์มได้ เนื่องจากรัฐบาลจีนไม่ยอมให้ประชากรภายในประเทศเข้าถึงแพลตฟอร์มเหล่านี้เลยทำการสั่งบล็อค เป็นต้น

## 2. เกิดการผูกขาดโดยบริษัทยักษ์ใหญ่
บริการหลักๆ แทบทุกบริการ โดนผูกขาดโดยบริษัทยักษ์ใหญ่ ทำให้ไม่เกิดการแข่งขันทางธุรกิจอย่างที่ควรจะเป็น บริษัทเล็กๆ หรือบริษัทเกิดใหม่ ไม่สามารถสู้บริษัทพวกนี้ได้ บริษัทยักษ์ใหญ่พวกนี้มีทั้งทรัพยากร เงิน และอำนาจ ทางเดียวที่จะสู้บริษัทเหล่านี้ได้คือบริษัทเล็กๆ ต้องช่วยกันสู้ ตัวอย่างการผูกขาดบริการ เช่น
- Maps เป็นของ Google, Apple
- Social Media  เป็นของ Facebook, Twitter
- Cloud Storage เป็นของ Google, Amazon

## 3. กลยุทธ์การสร้างรายได้ที่ผิดจรรยาบรรณ
ผู้ให้บริการนำข้อมูลของผู้ใช้งานไปหาผลประโยชน์ ทำให้บริษัทเหล่านี้ได้เงินจำนวนมหาศาล แต่กลับไม่ให้อะไรกับเจ้าของข้อมูลที่บริษัทพวกนี้นำไปขายเลย โดยถ้าเมื่อไหร่บริการเหล่านั้นให้คุณใช้ฟรี ให้คุณคิดเสมอว่า **`ถ้ามันฟรี คุณนั่นแหละคือสินต้า`** เช่น 
- การทำโฆษณา หรือ Advertisment โดยบริษัทเหล่านี้จะเลือกสินค้าที่คิดว่าเหมาะกับคุณ โดยวิเคราะห์จากพฤติกรรมการใช้งานของคุ

## 4. ขาดความเป็นส่วนตัวและอำนาจในการควบคุมข้อมูลส่วนตัวของผู้ใช้งานเอง
ข้อมูลของเราบนแพลตฟอร์มที่ใช้งาน เราไม่ใช่เจ้าของข้อมูลที่แท้จริง เจ้าของที่แท้จริงคือบริษัทผู้ให้บริการ ทั้งๆ ที่ข้อมูลเหล่านั้นอาจจะเป็นข้อมูลส่วนตัวของเราเอง เช่น ชื่อนามสกุล วันเดือนปีเกิด ประวัติการศึกษา หรือแม้กระทั่งสมาชิกในครอบครัว เราไม่มีสิทธิ์ที่จะกำหนดว่าเราอยากหรือไม่อยากให้แพลตฟอร์มพวกนี้นำข้อมูลเราไปใช้งาน หรือหาผลประโยชน์

## 5. ด้านความน่าเชื่อถือ
เราถูกบังคับให้ต้องเชื่อใจผู้ให้บริการว่าจะดูแล และจัดการข้อมูลของเราเป็นอย่างดี ไม่นำข้อมูลของเราเพื่อไปหาผลประโยชน์ ซึ่งโดยทั่วไปแล้ว แทบไม่มีแพลตฟอร์มไหนเลยที่ไม่มองผู้ใช้งานเป็นสินค้า

## 6. ด้านความปลอดภัย
**[[What is Web 2.0|Web 2.0]]** เป็นแบบ **[[What is Centralized Network|Centralized Application]]** และมีปัญหาเรื่องการ Single Point of failure คือ เมื่อมีจุดใดจุดหนึ่งล้มเหลวในระบบ ส่วนอื่นๆจะล้มตามไปด้วย เช่น
- ฐานข้อมูลโดนโจมตีหรือโดนลบ ทำให้ผู้ใช้งานไม่สามารถเข้าใช้บริการได้
