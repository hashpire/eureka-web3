ภาษา คือสิ่งที่ใช้แสดงออกแทนความคิด เป็นหัวใจหลักของการสื่อสาร ใช้เพื่อให้คู่สนทนาเข้าใจในสิ่งที่ตนเองต้องการจะสื่อสาร ดังนั้นผู้ส่งสารและผู้รับสารจำเป็นต้องสื่อสารในภาษาที่ทั้งสองเข้าใจ การสื่อสารถึงจะมีประสิทธิมากที่สุด ปัจจุบันมีหลากหลายภาษา แต่ละภาษาใช้ในกลุ่มคนที่ต่างกันตามประเทศที่ตนเองอาศัย เช่น คนไทยใช้ภาษาไทย และคนจีนก็ใช้ภาษาจีน และถ้าเมื่อคนไทยต้องสื่อสารกับคนจีน จำเป็นต้องใช้ภาษาที่ทั้งสองฝั่งเข้าใจ มนุษย์เลยยกให้ภาษาอังกฤษ เป็นภาษาสากลของโลก แต่ภาษาไม่ได้ถูกใช้แค่กับมนุษย์ ยังมีภาษาสำหรับคอมพิวเตอร์ที่ใช้ในการสื่อสารกันอีกด้วย โดยภาษาที่คอมพิวเตอร์ใช้สื่อสารกัน จะมีทั้งหมด 2 ภาษา คือ TCP/IP และ UDP แต่โดยส่วนใหญ่แล้วจะนิยมใช้ TCP/IP

TCP/IP คือ มาตรฐานภาษาที่คอมพิวเตอร์นิยมใช้ในการติดต่อสื่อสารระหว่างกัน โดยคอมพิวเตอร์สื่อสารกันโดยใช้ IP Address เป็นตัวกำหนดจุดหมายปลายทางของข้อมูลที่ต้องการส่ง

IP Address ทำหน้าที่ระบุความมีตัวตนของคอมพิวเตอร์แต่ละเครื่องในระบบเครือข่าย เปรียบเสมือนบ้านเลขที่ ที่ใช้ในการรับพัสดุจากไปรษณีย์ แต่ในระบบเครือข่ายแล้ว จะใช้ในการรับส่งข้อมูลจากเครื่องคอมพิวเตอร์เครื่องอื่นๆ ภายในเครือข่าย โดย IP Address จะมี 2 มาตราฐาน คือ IPv4 และ IPv6 โดย IPv4 จะมีลักษณะเป็นตัวเลข 4 ชุด คั่นด้วยเครื่องหมายจุดทศนิยม เช่น `10.1.0.17` และ IPv6 จะมีลักษณะเป็นเลขฐาน 16 กล่าวคือ ชุดตัวเลขและตัวอักษร จะประกอบไปด้วยตัวเลข 0-9 และ a-f เท่านั้น โดยจะคั่นด้วยเครื่องหมายทวิภาค (โคลอน) ทุกๆ 4 หลัก เช่น `1efe:0301:f101:a2fe:aef3:41fc:1afe:4210`

#type/article 