---
version: "0.0.0"
published: true
---
uplinks:: [[Cryptocurrency คืออะไร]]
tags:: #type/note #lang/th #people/Sutida

# Cryptocurrency
**สกุลเงินดิจิทัล** หรือ **คริปโตเคอร์เรนซี (Cryptocurrency)** 
- คือ สินทรัพย์ดิจิทัล (Digital Asset) ประเภทหนึ่งที่ได้รับการออกแบบมาเพื่อเป็นสื่อกลางในการแลกเปลี่ยนสินทรัพย์ เช่นเดียวกับสกุลเงินทั่วไป (Fiat Currency) เพียงแต่ไม่สามารถจับต้องได้
- มีการรักษาความปลอดภัยด้วยการเข้ารหัสลับ (Cryptography) ในการป้องกันและยืนยันธุรกรรม 
- โดยพื้นฐานแล้วคริปโตเคอร์เรนซีจะมีการจำกัดการเข้าถึงฐานข้อมูล ซึ่งนั่นทำให้การเปลี่ยนแปลงข้อมูลเป็นไปได้ยากถ้าหากยังไม่ได้กรอกเงื่อนไขเฉพาะ
- เราสามารถซื้อ ขาย แลกเปลี่ยน และสะสมคริปโตเคอร์เรนซีได้ นอกจากนี้
   คริปโตเคอร์เรนซียังสามารถใช้แทนมูลค่าของบริการที่ถูกสร้างไว้บนเทคโนโลยีบล็อกเชนได้อีกด้วย
- คริปโตเคอร์เรนซีส่วนใหญ่ทำงานอยู่บนบล็อกเชนสาธารณะหรือบล็อกเชนวงเปิด (Public Blockchain) อย่างไรก็ตามบล็อกเชนยังมีอีกหนึ่งประเภทนั่นก็คือบล็อกเชนส่วนบุคคลหรือบล็อกเชนวงปิด (Private Blockchain)

## Cryptocurrency มีหลักการทำงานอย่างไร?
- Cryptocurrency ทำงานอยู่บนเทคโนโลยีที่ชื่อว่า **“บล็อกเชน”** (Blockchain) เป็นเทคโนโลยีการเก็บข้อมูลด้วยวิธีการเข้ารหัสคอมพิวเตอร์ 
- โดยจะบันทึกข้อมูลลงในกล่อง (Block) และนำมาต่อกันเรื่อย ๆ เหมือนสายโซ่ (Chain) ซึ่งจะไม่สามารถย้อนกลับได้ ทำให้ยากต่อการปลอมแปลง แก้ไข หรือทำลายข้อมูล
- บล็อกเชนจะประมวลผลและจัดเก็บข้อมูลแบบ **“กระจายศูนย์”** [[Distributed Ledger Technology (DLT)]] ที่ไม่ถูกควบคุมโดยตัวกลางอย่างธนาคารหรือรัฐบาล ดังนั้น ธุรกรรมที่เกี่ยวข้องกับคริปโตฯ จึงมีความปลอดภัย โปร่งใส และน่าเชื่อถือ

## ประโยชน์ของ Cryptocurrency
-   **ทำธุรกรรมได้ง่ายและรวดเร็ว:** เนื่องจากธุรกรรมที่เกี่ยวข้องกับคริปโตฯ เป็นแบบดิจิทัลทั้งหมดสะดวกและรวดเร็วทั้งการทำธุรกรรมภายในประเทศหรือระหว่างประเทศ
-   **ต้นทุนในการทำธุรกรรมต่ำ:** หากทำธุรกรรมผ่านคริปโตฯ จะช่วยลดต้นทุนในส่วนของค่าใช้จ่ายในการทำธุรกรรมไปได้มากเมื่อเปรียบเทียบกับบริการทางการเงินอื่น ๆ
-   **มีความปลอดภัยและเป็นส่วนตัวและความโปร่งใส:**  เนื่องจากคริปโตฯ ทำงานอยู่บนเทคโนโลยีที่ชื่อว่า **“Blockchain”** ซึ่งเป็นเทคโนโลยีที่ยากต่อการถอดรหัสทางคณิตศาสตร์และไม่สามารถแก้ไข ย้อนกลับ หรือทำลายได้
-   **ป้องกันความเสี่ยงเงินเฟ้อ:** เนื่องจากเชื่อว่าเหรียญที่มีอุปทานจำกัดอย่างเช่น Bitcoin สามารถนำมาเป็นเครื่องมือป้องกันเงินเฟ้อได้
-   **เปิดซื้อขายแลกเปลี่ยน 24 ชั่วโมง:** สำหรับตลาดคริปโตฯ นั้นมีสภาพคล่องสูงเพราะเปิดให้ซื้อขายตลอด 24 ชั่วโมงไม่มีวันหยุด

## มูลค่าของ Cryptocurrency เกิดจากอะไร?
สกุลเงินดิจิทัลไม่ได้ออกโดยธนาคารกลางและไม่ได้รับการสนับสนุนจากรัฐบาล ดังนั้น ปัจจัยเช่น นโยบายการเงิน อัตราเงินเฟ้อ และการเติบโตทางเศรษฐกิจจึงไม่ส่งผลกระทบต่อมูลค่าของ Cryptocurrency

สำหรับมูลค่าของคริปโตฯจะแปรผันตามอุปสงค์ (Demand) และอุปทาน (Supply) ของตลาดหลักการก็คล้าย ๆ กับ **“ทองคำ”** ยิ่งเหรียญนั้นมีอุปสงค์หรือความต้องการมากเพียงใด ราคาของเหรียญนั้นก็จะดีดตัวสูงขึ้นและยิ่งเป็นเหรียญที่มีอุปทานจำกัดอย่างเช่น **“Bitcoin”** ที่มีจำนวนอุปทานจำกัดเพียง 21 ล้านเหรียญ ก็จะยิ่งดันมูลค่าของเหรียญให้สูงยิ่งขึ้น

## References
- [คริปโตเคอร์เรนซี (Cryptocurrency) คืออะไร?](https://www.finnomena.com/planet46/what-is-cryptocurrency/#h-9)
- [คริปโตเคอร์เรนซี (Cryptocurrency)](https://zipmex.com/th/learn/what-is-cryptocurrency/)

## See Also
- [[Cryptocurrency  มีประเภทเหรียญแบบไหนบ้าง]]






