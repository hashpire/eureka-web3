---
version: "0.0.0"
published: true
---
uplinks:: [[Bitcoin คืออะไร]]
tags::#type/note #lang/th #people/Sutida

 # The cypherpunk Movement
 *Cypherpunk* คือกลุ่มบุคคลที่สนับสนุนเรื่องความปลอดภัยผ่านการเข้ารหัสลับเเละเทคโนโลยีเพื่อความเป็นส่วนตัวมีจุดมุ่งหมายเพื่อสร้างเส้นทางไปสู่การเปลี่ยนเเปลงทางสังคมและการเมือง โดยเริ่มมีการเคลื่อนไหวตั้งเเต่ปลายทศวรรษ 1980 เป็นอย่างน้อย
 
 -  พื้นฐานเเนวคิดของกลุ่ม Cypherpunk เริ่มต้นมาจาก ปี 1985 David Chaum นักเข้ารหัสและผู้เขียนบทความต่าง ๆเกี่ยวกับ ระบบเงินดิจิทัลเเบบไม่ระบุตัวตน ระบบการใช้นามแฝง ได้ปล่อยบทความที่มีชื่อว่า ความปลอดภัยโดยไม่ระบุตัวตน *''Security without identification: Transaction Systems to Make Big Brother Obsolete''* เป็นบทความที่เกี่ยวกับการเเนะนำเทคนิคต่าง ๆในการสร้างระบบเงินดิจิทัล แบบไม่ต้องระบุตัวตนของผู้ใช้งาน ซึ่งเป็นก้าวเเรกสู่สกุลเงินดิจิทัลที่เราเห็นอยู่ในปัจุบัน
 -  ปี 1991  PGP ถูกปล่อยออกมาให้ผู้คนทั่วไปสามารถใช้งาน โดย PGP เป็นโปรแกรมที่ใช้วิทยาการเข้ารหัสข้อมูล ทำให้เกิดความปลอดภัยระหว่างผู้รับและผู้ส่ง โดยนอกจากผู้รับและผู้ส่งแล้ว บุคคลที่สามจะไม่สามารถอ่านข้อมูลเหล่านั้นได้
 - ในช่วงปลายปี 1992 Eric Hughes, Timothy C. May และ John Gilmore ได้ก่อตั้งกลุ่มเล็กๆ ที่พบปะกันทุกเดือนที่บริษัท Cygnus Solutions ของ Gilmore ในบริเวณอ่าวซานฟรานซิสโกและถูกเรียกว่า cypherpunks โดย Jude Milhon 
 -  ในปี 1992 และในปี 1994 กลุ่ม Cypherpunks เริ่มต้นส่งจดหมายเพื่อหาสมาชิกในการอภิปรายเกี่ยวกับ เทคนิคตั้งแต่คณิตศาสตร์ วิทยาการเข้ารหัสลับ วิทยาการคอมพิวเตอร์ การอภิปรายทางการเมืองและปรัชญา เป็นต้น
 -   ในปี 1997 Dr. Adam Back ได้สร้าง HashCash ซึ่งเขาเสนอให้เป็นมาตรการป้องกันสแปม 
 -   ในปี 1998 Wei Dai ได้ตีพิมพ์แนวคิดของเขาเรื่อง b-money และได้คิดค้นแนวคิดเรื่อง Proof-of-Work และ Proof-of-Stake 
 -   ในปี 2005 Nick Szabo ได้เผยแพร่ข้อเสนอสำหรับ Bit Gold มีเป้าหมายเพื่อหลีกเลี่ยงการพึ่งพาผู้จัดจำหน่ายและหน่วยงานด้านสกุลเงินแบบรวมศูนย์ 
 -   ในปี 2008 Satoshi Nakamoto ได้เปิดตัวwhite paper ของ Bitcoin โดยอ้างถึงแนวคิดของ HashCash และ b-money โดยเป็นการอ้างอิงช่วงแรกๆ และบางส่วนของ White paper ของเขา ด้วยเหตุนี้ชี้ให้เห็นว่านากาโมโตะอาจจะอยู่ใกล้กับขบวนการไซเฟอร์พังค์

โดยสรุปแล้ว การเคลื่อนไหวของกลุ่ม Cypherpunk ก็ถือได้ว่าเป็นส่วนหนึ่งที่ทำให้เกิดความตระหนักถึงการสร้างความปลอดภัยด้วยการเข้ารหัสลับและเทคโนโลยีความเป็นส่วนตัว รวมไปถึงการพยายามที่จะสร้างเงินดิจิทัลต่าง ๆ ซึ่งเป็นส่วนหนึ่งในการสร้าง Bitcoin ที่เข้ามาปฏิวัติวงการสกุลเงินดิจิทัลในปัจจุบันอย่างมากมาย

## References
- [Cypherpunk](https://en.wikipedia.org/wiki/Cypherpunk)
- [the cypherpunk movement](https://academy.horizen.io/history/the-cypherpunk-movement/)

## See Also
- [[The Open Source Movement]]
- [[The P2P Movement]]
