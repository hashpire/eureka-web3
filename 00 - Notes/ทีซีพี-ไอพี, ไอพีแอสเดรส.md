ภาษา คือสิ่งที่ใช้แสดงออกแทนความคิด เป็นหัวใจหลักของการสื่อสาร ใช้เพื่อให้คู่สนทนาเข้าใจในสิ่งที่ต้องการสื่อสาร ผู้ส่งสารและผู้รับสาร จำเป็นต้องสื่อสารในภาษาที่ทั้งสองเข้าใจ การสื่อสารถึงจะมีประสิทธิมากที่สุด ปัจจุบันมีหลากหลายภาษา แต่ละภาษาใช้ในกลุ่มคนที่ต่างกันตามประเทศที่ตนเองอาศัย เช่น คนไทยใช้ภาษาไทย และคนจีนก็ใช้ภาษาจีน และถ้าเมื่อคนไทยต้องสื่อสารกับคนจีน จำเป็นต้องใช้ภาษาที่ทั้งสองฝั่งเข้าใจ มนุษย์เลยยกให้ภาษาอังกฤษ เป็นภาษาสากลของโลก แต่ภาษาไม่ได้ถูกใช้แค่กับมนุษย์ ยังมีภาษาสำหรับคอมพิวเตอร์ที่ใช้ในการสื่อสารกันอีกด้วย โดยภาษาที่คอมพิวเตอร์ใช้สื่อสารกันนั้นเรียกว่า TCP/IP

.
TCP/IP คือ มาตรฐานภาษาที่คอมพิวเตอร์ใช้ในการติดต่อสื่อสารระหว่างกัน โดยระบบเครือข่ายที่มีคอมพิวเตอร์มากกว่า 1 เครื่อง จำเป็นต้องมีวิธีที่ทำให้คอมพิวเตอร์ติดต่อสื่อสาร แลกเปลี่ยนข้อมูลซึ่งกันและกัน จึงได้นำ TCP/IP มาใช้เป็นมาตราฐานการสื่อสารของคอมพิวเตอร์ภายในระบบเครือข่าย โดยคอมพิวเตอร์จะสื่อสารกันโดยใช้ IP Address เป็นตัวกำหนดจุดหมายปลายทางของข้อมูลที่ต้องการจะส่ง

.
IP Address ทำหน้าที่ระบุความมีตัวตนของคอมพิวเตอร์แต่ละเครื่องในระบบเครือข่าย เปรียบเสมือนบ้านเลขที่ ที่ใช้ในการรับพัสดุจากไปรษณีย์ แต่ในระบบเครือข่ายแล้ว จะใช้ในการรับส่งข้อมูลจากเครื่องคอมพิวเตอร์เครื่องอื่นๆ ภายในเครือข่ายเดียวกัน โดยปกติแล้ว IP Address จะมีลักษณะเป็นตัวเลข 4 ชุด คั่นด้วยเครื่องหมายจุดทศนิยม และ IP Address ที่ใช้ในระบบ LAN จะใช้ IP Address Class C โดยจะเริ่มต้นด้วย 192.168.0.0 ไปจนถึง 192.168.255.255 

#type/article 