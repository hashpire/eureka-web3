---
version: "0.0.0"
published: true
---
uplinks:: [[Blockchain คืออะไร]]
tags:: #type/article #lang/th #people/Sutida
# Blockchain
- *Blockchain* คือระบบฐานข้อมูลที่มีความปลอดภัยและน่าเชื่อถือ โดยมีคุณสมบัติหลัก 2 อย่าง คือ 
	1. จัดเก็บข้อมูลเเบบถาวร เราสามารถบันทึกข้อมูลเพิ่มขึ้นได้แต่ไม่สามารถลบได้รวมถึงการเเก้ไขก็ทำได้ยากมากเช่นกัน
	2. [[Decentralization.]] คือไม่มีตัวกลางในการเก็บข้อมูลรวมถึงไม่มีใครเป็นเจ้าของข้อมูล ซึ่งข้อมูลจะถูกกระจายไปเก็บไว้บนคอมพิวเตอร์หลายๆเครื่องบนเน็ตเวิร์คเพื่อยืนยันกันเอง (Peer-to-peer (P2P)) และใช้ Consensus Algorithm ในการหาฉันทามติเมื่อมีธุรกรรมใหม่เกิดขึ้น
- Blockchain มีจุดเริ่มต้นมาจากในปี 2008  Satoshi Nakamoto ที่ต้องการจะสร้างสกุลเงินที่ไร้การควบคุมและไม่จำเป็นต้องมีตัวกลาง เขาจึงได้คิดค้นเทคโนโลยี Blockchain ขึ้นมาเพื่อที่จะทำให้เขาสร้าง Bitcoin ได้สำเร็จนั่นเอง
- หลาย ๆ คนอาจจะคิดว่า Blockchain มีไว้สร้างสกุลเงินเท่านั้นเเต่ความจริงเเล้วการสร้างสกุลเงินดิจิทัลเป็นเพียงเเค่ส่วนหนึ่งของ Blockchain เท่านั้น หลัก ๆ แล้ว Blockchain เป็นเทคโนโลยีที่ทำให้เราสามารถสร้างระบบที่ไม่ต้องอาศัยตัวกลางหรือที่เรียกว่า **Trustless System**
- Bitcoin Network ถือว่าเป็น Blockchain ระบบแรก โดยมีตัว Bitcoin ที่เป็นสกุลเงินใช้งานบนระบบนั้น
 
## ทำไมถึงชื่อว่า Blockchain ? 
 Blockchain เกิดจากการรวมกันของคำ 2 คำ คือ Block  + chain หมายถึง 
 *"ห่วงโซ่เเห่งบล็อกที่เก็บข้อมูล"*  ยกตัวอย่างจากการทำงานของ Bitcoin ก็คือ 
 - ข้อมูลการทำธุรกรรมของเราจะถูกบันทึกไว้เป็นชุด ๆ อยู่ใน Block  ซึ่ง 1 ชุดเท่ากับ 1 Block (ใน 1 Block จะเก็บข้อมูลธุรกรรมได้หลายรายการ) แล้วใน 1 Block จะประกอบด้วย 3 ส่วน คือ
	 1. ข้อมูลที่ต้องการบันทึก เช่น Elon Musk โอนเงินให้เรา 1000 BTC เป็นต้น
	 2. [[Hash Function.]] ชุดตัวอักษรที่อ่านไม่ออก เป็นค่าที่ได้จากการเข้ารหัส เปรียบเทียบได้กับลายนิ้วมือ เพราะค่าจะไม่ซ้ำกันคำนวณมาพร้อมกับ Block (ข้อมูล Block เปลี่ยน = Hash เปลี่ยน)
	 3. Hash ของ Block ก่อนหน้า เมื่อมีข้อมูลชุดใหม่เข้ามาจะถูกบันทึกไว้ใน Block ใหม่ ซึ่งใน Block จะมีข้อมูล Hash ของ Block เก่าไว้ด้วย ในส่วนนี้ก็จะทำให้ Block เชื่อมต่อกันเป็นสายโซ่ (Chain)
	 
*** ข้อมูลธุรกรรมของ Block ก่อนหน้าจะถูก Cryptographic Hash (การเข้ารหัสทางเดียวเพื่อเช็คว่าเป็นข้อมูลต้นฉบับไม่มีใครเปลี่ยนเเปลง)

*** หากมีคนแอบไปเปลี่ยนแปลงข้อมูลธุรกรรม Block เก่า แม้แต่เพียงนิดเดียว Hash ก็จะเปลี่ยน ทำให้เรารู้ว่ามีการแอบแก้ไข

## ประโยชน์ของ Blockchain
1.  ความเป็นเจ้าของเราจะเป็นเจ้าของเงินของเราอย่างเเท้จริงไม่จำเป็นต้องขออนุญาตตัวกลางเวลาที่ต้องการโอนเงิน
2.  ความเป็นระบบเปิดและเท่าเทียมทุกคนมีสิทธิ์ใช้งานได้อย่างเท่าเทียมกัน
3. ความโปร่งใสและข้อมูลที่เปลี่ยนแปลงแก้ไขไม่ได้ 
4. ความปลอดภัย
5. ความเร็วเเละสามารถทำธุรกรรมได้อย่างไม่จำกัดพื้นที่ทั่วโลก


## References
- [blockchain](https://www.bitkub.com/blog/blockchain-142baeb2db28)
- [Blockchain](https://th.wikipedia.org/wiki/%E0%B8%9A%E0%B8%A5%E0%B9%87%E0%B8%AD%E0%B8%81%E0%B9%80%E0%B8%8A%E0%B8%99)
- [Blockchain คืออะไร](https://youtu.be/2oaLjzx6tZY)

## See Also
- [[Blockchain Trilemma คือ]]
