# Web 1.0 คืออะไร ?
**Web 1.0** เกิดขึ้นเมื่อราวๆ ปี 1990 - 2000 เป็นยุคเริ่มต้นของเว็บไซต์และยังคงมีให้เห็นอยู่ในปัจจุบัน เว็บไซต์ในสมัยนั้น รูปแบบการสื่อสารจะเป็นแบบทางเดียว (One Way Communication) คือ เจ้าของเว็บไซต์จะเป็นผู้กำหนดเนื้อหาภายในเว็บไซต์เองทั้งหมด ผู้ใช้งานไม่สามารถมีส่วนร่วมในการสร้างเนื้อหาภายในเว็บไซต์ 

ลักษณะของเว็บไซต์จะเป็นแบบ Static Read-Only คือเนื้อหาภายในเว็บไซต์จะไม่เปลี่ยนแปลงเมื่อทำการร้องขอหน้าเว็บไซต์ใหม่ จนกว่าเจ้าของเว็บไซต์จะทำการอัพเดทข้อมูล หลังจากนั้นผู้ใช้งานถึงจะเห็นการเปลี่ยนแปลง 

การติดต่อระหว่างผู้ใช้งานกับเว็บไซต์จะเป็นแบบ Client and Server Model โดยเครื่องผู้ใช้งานจะถูกเรียกว่า Client โดย Client จะทำการร้องขอข้อมูลหน้าเว็บไซต์ไปยัง Server และเมื่อ Server ตอบกลับมา หน้าเว็บก็จะแสดงที่หน้าจอของเครื่องผู้ใช้งาน 

เว็บไซต์ในสมัยนั้นมีจุดเด่น คือสามารถเชื่อมโยงเว็บไซต์แต่ละหน้าเข้าหากัน เพื่อให้ผู้ใช้งานสามารถเข้าสู่หน้าเว็บไซต์หน้าอื่นๆ ได้อย่างง่ายดาย โดยเรียกว่าการทำ Hyperlink

## ตัวอย่าง Web 1.0
[Yahoo (1996)](https://web.archive.org/web/19961220154510/https://www.yahoo.com/)
[Nasa (1996)](https://web.archive.org/web/19961231235847/https://www.nasa.gov/)
[Geocities (1997)](https://web.archive.org/web/19970222174751/https://www1.geocities.com/)

