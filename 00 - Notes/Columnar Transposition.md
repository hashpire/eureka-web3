---
version: "0.0.0"
published: true
cover_image:
---
uplinks:: [[Transposition cipher]]
tags:: #type/note #lang/th #people/Sutida 
# Columnar Transposition
จากใน [[Transposition cipher]] ได้มีการอธิบายถึงเรื่องของการเข้ารหัสเเบบ Columnar Transposition ไปบ้างเเล้วในเบื้องต้น ในพาร์ทนี้จะมาอธิบายเเละยกตัวอย่างเพิ่มเติมรวมถึงวิธีการเข้ารหัสและถอดรหัสอย่างละเอียด

---
- *Columnar Transposition* คือ การเข้ารหัสโดยนำเอาข้อความต้นฉบับมาจัดเรียงใหม่เป็นตาราง
-  ขนาดของตารางเราสามารถคำนวณได้จากการนำจำนวนตัวอักษรของข้อความมาหารด้วยจำนวนตัวอักษรของคีย์ที่เรากำหนดขึ้นมา เช่น ข้อความมี 20 ตัวอักษร กุญเเจมี 5 ตัวอักษร เท่ากับ 20/5 จะได้ ผลลัพธ์เท่ากับ 4 ตารางที่ได้จะเป็นแบบ 5 คอลัมน์ และ 4 เเถว เป็นต้น 
- หากคำนวณตารางเเล้วไม่ลงตัวเหลือช่องว่าง สามารถที่จะเติมตัวอักษรที่ไม่เกี่ยวข้องหรือไม่มีความหมายกับข้อความลงไปในตารางได้เช่นกัน
- การกำหนดคีย์ในการถอดรหัสจะกำหนดจากคำภาษาอังกฤษเเละนำเอาตัวอักษรในคำมาทำการเรียงลำดับตามลำดับของตัวอักษร เช่น A = 1 , B = 2 , C = 3 ,X = 24 , Y = 25 , Z = 26 เป็นต้น
- **ขั้นตอนการเข้ารหัสแบบ Columnar Transposition**
	1. กำหนดข้อความที่ต้องการเข้ารหัส คือ *THE CENTRAL INTELLIGENCE AGENCY.*
	2. กำหนดคีย์ คือคำว่า *ANALYST*
	3. คำนวณตารางโดยเอาจำนวนตัวอักษรในข้อความหารด้วยจำตัวอักษรในคีย์ คือ 28/7 เท่ากับ 4 จะได้ตารางเป็นเเบบ 7 คอลัมน์ 4 เเถว
	4. สร้างตารางตามที่คำนวณไว้
	5.  นำข้อความต้นฉบับไปใส่ในตารางโดยเรียงจากซ้ายไปขวา(ใส่คีย์ไว้บนหัวตาราง)
	6. เมื่อใส่ตัวอักษรจนครบให้ทำการเรียงคีย์ตามลำดับตัวอักษรเเล้วนำตัวอักษรในแต่ละคอลัมน์ที่อยู่ใต้คีย์ออกมาเขียนจะได้เป็นรหัสที่ต้องการ (การเรียงลำดับตัวอักษรหากมีตัวที่ซ้ำกันให้เลือกตัวที่มาก่อนในคำนั้นเป็นลำดับเเรก)
	   ![[Columnar Transposition-1.png]]
	7.  จะเข้ารหัสได้เป็น *TRLEELIGCIGEHALANTNCTECYENEN*
	
---
- **ขั้นตอนการถอดรหัส Columnar Transposition**
	1. การถอดรหัสเราจะต้องทราบคีย์ในการถอดรหัสเเละรหัสที่ต้องการถอด
	2. คำนวณตารางโดยการเอารหัสที่ได้รับหารกับคีย์ 28/7 เท่ากับ 4 จะได้         
       ตารางเเบบ 7 คอลัมน์ 4 เเถว
	3. สร้างตารางเเล้วนำเอาคีย์ไปใส่ที่หัวตารางโดยเรียงตามลำดับตัวอักษร
	4. จากนั้นสลับตำแหน่งให้ตารางโดยการเรียงคีย์ให้กลับไปเป็นรูปแบบเดิม คือ AALNSTY เป็น ANALYST
	5. จะได้ตารางก่อนในรูปแบบก่อนที่จะทำการเข้ารหัสออกมา
	![[Columnar Transposition-2.png]]
	6. ถอดรหัสโดยการอ่านจากซ้ายไปขวา จะได้ *THE  CENTRAL INTELLIGENCE AGENCY*
---
โดยสรุปแล้วการเข้ารหัสเเบบ Columnar Transposition คือการเข้ารหัสเเบบย้ายคอลัมน์เเละอ่านจากแถวนั่นเอง โดยหัวใจหลักในการเข้าและถอดรหัสคือเราต้องคำนวณตารางออกมาให้ถูกต้องและระมัดระวังในการใส่ตัวอักษรลงในตารางให้ถูกต้องก็จะสามารถเข้ารหัสเเละถอดรหัสได้ไม่ยาก

---

## References
- [#Columnar_transposition](https://en.wikipedia.org/wiki/Transposition_cipher#Columnar_transposition)
- [Columnar transposition](https://www.nku.edu/~christensen/1402%20Columnar%20transposition.pdf)
- [Columnar-transposition](https://www.geeksforgeeks.org/columnar-transposition-cipher/)
## See Also
