---
version: "0.0.0"
---
uplinks::[Genesis](./Genesis.md)
tags:: #type/article #lang/th #people/parinyar

ในอดีต คอมพิวเตอร์เครื่องแรกของโลกถูกออกแบบและสร้างขึ้นในปี 1946 โดยให้ชื่อว่า ENIAC สร้างขึ้นในช่วงระหว่างสงครามโลกครั้งที่ 2 โดยได้รับเงินสนับสนุนจากกองทัพสหรัฐอเมริกา จุดประสงค์หลักของเครื่อง ENIAC คือ ใช้ในการคำนวนวิถีกระสุนปืนใหญ่ ตัวเครื่อง ENIAC มีขนาดที่ใหญ่มาก จึงต้องใช้พื้นที่ประมาณ 170 ตารางเมตรในการวาง มีน้ำหนักอยู่ที่ 27 ตัน และหลังจากนั้นก็ได้มีการพัฒนาคอมพิวเตอร์ให้มีประสิทธิภาพสูงขึ้นเรื่อยๆ จนถึงปัจจุบัน

ปัจจุบันคอมพิวเตอร์ถูกออกแบบมาให้สามารถชื่อมต่อซึ่งกันและกันได้ เพื่อเข้าถึงทรัพยากรหรือบริการอื่นๆ ที่ไม่มีในเครื่องตนเอง โดยเมื่อคอมพิวเตอร์หลายๆ เครื่องเชื่อมต่อเข้าด้วยกัน เราจะเรียกกลุ่มคอมพิวเตอร์เหล่านั้นว่า เครือข่ายคอมพิวเตอร์

Local Area Network (LAN) คือ ระบบเครือข่ายที่เชื่อมต่อคอมพิวเตอร์เข้าด้วยกันภายในระยะที่จำกัด เช่น บ้านเรือน อาคาร หรือบริเวณพื้นเดียวกัน โดยคอมพิวเตอร์แต่ละเครื่องถูกเชื่อมต่อกันผ่านอุปกรณ์เครือข่าย เช่น Router

Router นั้นทำหน้าที่เป็นตัวกลางในการเชื่อมต่อคอมพิวเตอร์แต่ละเครื่องเข้าด้วยกันในระบบเครือข่าย ทำให้คอมพิวเตอร์สามารถสื่อสารแลกเปลี่ยนข้อมูลระหว่างกันได้ โดยผ่านโปรโตคอล TCP/IP และคอมพิวเตอร์แต่ละเครื่องจะมีเลข IP Address ในระบบที่ไม่ซ้ำกัน โดยถ้าเป็นเครือข่ายขนาดเล็กแล้ว จะนิยมใช้ DHCP Server ที่มีอยู่ใน Router กำหนด IP Address ให้กับคอมพิวเตอร์แต่ละเครื่องในระบบเครือข่ายแบบอัตโนมัติ

## References
 [คอมพิวเตอร์เครื่องแรกของโลก ENIAC](https://th.wikipedia.org/wiki/%E0%B8%AD%E0%B8%B5%E0%B8%99%E0%B8%B4%E0%B9%81%E0%B8%AD%E0%B8%81)
 
## See Also
